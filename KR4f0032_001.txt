# -*- mode: mandoku-view; -*-
#+TITLE: 陳迦陵文集
#+DATE: 2015-09-11 17:48:09.681354
#+PROPERTY: ID KR4f0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0538-001陳迦陵文集-卷第一.
<pb:KR4f0032_SBCK_001-1a>¶
陳迦陵文集卷一¶
　宜興陳維崧其年譔¶
嘉定陸元輔翼王　維岳緯雲¶
餘姚黃宗羲梨洲　宗石子萬¶
　如臯冐　襄辟疆　男履端¶
商丘侯方巗叔岱　姪　洢¶
　　宋楚鴻古文詩歌序¶
雲間宋楚鴻秋士先生長君而尚木轅文諸先生從子也¶
年十五浩博瑰麗古文詩歌下筆數千言一時文人學士¶
艶稱之今年余來雲間秋士先生舘予幸舍盡出楚鴻&KR0103;¶
著授予讀之余三復卒業尤驚其姿制風秀絕嘆爲不可¶
及也嗣是同人衣&KR0227;之會邸舍之集靡不與楚鴻偕一日¶
<pb:KR4f0032_SBCK_001-1b>¶
同雲徐合皓雪已舉諸君高會於子玄之宅予時心手旣¶
調景會適凑聲伎未奏仰而賦詩葢有好將陌上河邉粉¶
持贈香奩咏絮才之句爲子&KR0007;新聘茂陵用相調謔無何¶
楚鴻伸&KR0083;染翰揮洒絡驛其卒章日夜深宴罷客將歸一¶
聲畵角城邉雪則又運如鳳鳥之斜飛格比遊龍之初逝¶
洵&KR1183;連之絕伎羊孚之佳作矣楚鴻勉之士不幸涉身戎¶
馬厠跡離亂悲身名之未立念馳驅而無從銷歇風雲沉¶
挫上靈君子聞而悲之若夫景物相牽天機偶兆綢繆㶚¶
岸之篇悵惘河陽之作倘亦文人所不廢太上所難忘歟¶
然而偉長淡泊卒全身於黃初之間安仁乾没䆒靡軀於¶
太康之末余爲世望楚鴻甚殷不徒以其文也況楚鴻家¶
有門風㓜稱才子秋士尚木轅文與陳李兩君同堂接席¶
<pb:KR4f0032_SBCK_001-2a>¶
漁獵墳典搜&KR0045;風雅爲神宗以來著作之冠楚鴻又以年¶
少名家闡明宗㫖是豈新豊邸宅可語於宫殿之敞麗北¶
里歌舞漫擬於燕趙之横陳固巳被此聲&KR0160;推爲領袖矣¶
至&KR0002;一門羣從則有旣庭右之疇三異地齊鑣河宗子夀¶
連&KR0451;並響漢鷺八歲巳有子敬飛白之竒唐鷲三齡頗露¶
子&KR0051;吹笙之槪異日者開天祿啟石室&KR0117;房中之曲定東¶
閣之書蘭臺諸宋雍容顧盻於其間吾知楚鴻願爲封禪¶
書不作羽獵賦願爲郊廟樂不作委巷歌也余言雖狂楚¶
鴻必將前席而聽矣因憶向者余亦年十五李舍人過陽¶
羡余出昭君曲示之徘&KR0422;歎賞不去口實旣又飛書會稽¶
陳黃門實有潘江之目今者薄游雲間辱秋士尚木兩先¶
生披懷投分適舘授粲追思陳李巳不可得今因&KR0103;楚鴻¶
<pb:KR4f0032_SBCK_001-2b>¶
序而蟬聯及之亦以見年歲之不可追而東平之樹葢山¶
之泉爲可惜也&KR0002;楚鴻之及&KR0289;而用凌厲無前余樂得而¶
稱道焉¶
<pb:KR4f0032_SBCK_001-3a>¶
　　王西樵十笏草堂辛甲集序¶
十笏草堂辛甲集西樵王先生詩也先生先有十笏草堂¶
詩集後則有南徐游覽詩曁西湖竹枝詞茲俱不載所載¶
者自辛亥訖甲寅才四年爾維崧讀旣卒卷作而歎曰凡¶
詩之有編年也詎不尚哉夫人之年境不同時而遭遇亦¶
不一轍論世者考其年境以悉其遭遇而因以見其人之¶
生平則百不失一衛叔寶正始名士渡江以後輙復百端¶
交集謝太傅云中年傷於哀樂正頼絲竹陶冩杜少陵遷¶
徙白鹽赤甲間而瀼西東屯諸作益復沉鬱頓挫子瞻動¶
遭口語黃州儋耳詩歌筆&KR0020;&KR0227;絕平生俯仰年境正復關¶
人筆&KR0472;事西樵先生此辛甲四年來倐而作官禁近倐而¶
岀使西陲倐而掦旌宛洛倐而對簿幕府倐而橫罹吏議¶
<pb:KR4f0032_SBCK_001-3b>¶
幾與家人不相見倐而覆盆得白扁舟南下父母兄弟妻¶
子握手如平生驩故其詩歌&KR0152;無端啼&KR0015;不一非阡非陌¶
若斷&KR0002;續中間如飛狐太行之險譎碻磝滑臺之曠衍以¶
及章&KR0160;遺殿銅雀故臺峽猿嶺鳥所哀號遷客覊人所愁¶
歎叢祠廢驛古戌殘城與夫人世間一切可驚可愕可悲¶
可喜之事無不於此四年見之故先生之人益如衛虎謝¶
公而讀先生之詩亦如讀浣花坡公二集嗟乎睠言節物¶
豈獨先生卽以余之不肖自墜地來亦四更辛甲矣中間¶
自少而壯屈指疇昔感&KR0099;爲多懷歲月以悲來悵流光之¶
不再知不獨先生辛甲集爲然也¶
<pb:KR4f0032_SBCK_001-4a>¶
　　王阮亭詩集序¶
昔者孟子有言曰王者之迹熄而詩亡詩亡然後春秋作¶
孟子所謂詩亡何歟說者曰王室旣東文武道缺一時懷¶
文善誹之匹士類不能雍容恬雅以悟其君王葢激烈之¶
義多而變風變雅出焉詩之所以亡也吾以爲不然子所¶
謂詩亡非作詩者亡而作詩之教先亡也温柔敦厚則詩¶
之教也關雎葛覃鹿鳴天保諸章亡論巳平王以後其民¶
流而多思悲愁儉嗇而不踰乎禮身雖告哀乎&KR0206;岐景亳¶
之情未嘗一日離於懐也則猶未常一日離乎詩教也板¶
蕩之世乃重傷之矣山崩川竭雷電爗爗配天之業不祀¶
而明堂之位忽諸君子謂此其世可以史而不可以詩夫¶
董狐&KR0029;相左丘明諸賢彼其才非遽遜於雨雪之征夫草¶
<pb:KR4f0032_SBCK_001-4b>¶
蟲之戌婦也詠歌而悼歎之亦風人之致也惟是身經䘮¶
亂&KR0216;視爲越人之關弓而政教束濕難託於舂人之助相¶
不得巳而以編年紀事之體没其出風入雅之才而詩於¶
是遂亡詩之亡也國家之不幸也貞臣&KR0105;士之所不敢出¶
也勝國盛時彬彬乎有雅頌之遺焉五六十年以來先民¶
之比興盡矣㓜&KR0261;者調旣雜於啇角而亢戾者聲&KR0033;中夫¶
鞞鐸滛哇噍殺彈之而不成聲夫靑絲白馬之禍豈侯景¶
任約諸人爲之乎抑王褒&KR0067;信之徒兆之矣新城王阮亭¶
先生性情柔淡被服典茂其爲詩歌也温而能麗嫻雅而¶
多則覽其義者冲融懿美如在成周極盛之時焉吾聞君¶
子欲覘世故先審土風故大夫作賦公子觀樂矇瞍所掌¶
葢其愼之今値國家改玉之日郊祀燕饗次第舉行飲食¶
<pb:KR4f0032_SBCK_001-5a>¶
男女各言其欲識者以爲風俗醇厚旦夕可致而一二士¶
女尚憂家室之未靖閔衣食之不給焉阮亭先生旣振興¶
詩教於上而變風變雅之音漸以不作讀是集也爲我告¶
採風者曰勞苦諸父老天下且太平詩其先告我矣¶
<pb:KR4f0032_SBCK_001-5b>¶
<pb:KR4f0032_SBCK_001-5b>¶
　　孫豹人詩集序¶
余少讀詩則喜秦風每當困頓無&KR0643;時輙歌駟鐵以自豪¶
也繼又自悲悲而至於罷酒厥後讀楚辭傷其詞義悱惻¶
不自振㧞又輙掩卷而嘆夫南風之不競而章&KR0160;鄢郢之¶
鞠爲蔓草也詎必於子蘭鄭袖諸君卜之乎抑於離騷九¶
辨之哀颯覘之矣以故讀秦風楚辭二書知嬴氏興而芈¶
氏廢也且從人之難與衡人較也心知其說不敢以告人¶
余世家吳中吳中諸里兒苐能歌西曲尋陽諸樂府耳烏¶
衣靑溪之地被輕紈而謳房中曲者其聲靡靡不足聽也¶
卽向者綿駒王豹之徒所罵爲不値一錢矣夫聲音之際¶
抑揚抗墜之閒其關人性術者豈㣲渺哉故余與都人士¶
相見則必稱詩遇博徒賣醬屠狗販繒諸目不識五字七¶
<pb:KR4f0032_SBCK_001-6a>¶
字口不嫺平上去入者亦必强之使歌歌猶詩也歌焉而¶
其人之生平悲愉可喜飮食格鬬嬉笑怒罵不平有槪於¶
中一切於歌焉見之人顧可以不歌乎哉今年來廣陵與¶
秦人孫枝蔚歌詩枝蔚秦之焦穫人甲申李自成作亂孫¶
子結同里惡少年數十人殺賊天隂月黑失足堕土坑中¶
追者垂及屬有天幸得不死後脫身走廣陵學小賈則巳¶
傾廣陵諸中賈稍學中賈則又傾廣陵諸大賈孫子學中¶
賈之三年三置千金諸大賈日以肥肉大酒啖孫子孫子¶
益飮啖自若旦日出揚州北郭門而鳴箏跕屣之相隨屬¶
者踵相接也一日忽自悔且恨曰丈夫處世旣不能舞馬¶
矟取金印如斗大則當讀數十萬卷書耳何至齷齪學冨¶
家兒爲於是自秦隴迎其婦來而僦居於揚州之董相祠¶
<pb:KR4f0032_SBCK_001-6b>¶
旁閉戸日讀書間爲詩而自曼聲以歌孫子旣歌詩而家¶
漸落詩益工歌益甚而家乃益大落人或咎孫子孫子益¶
行歌不輟也曰爾曹何爲者今年孫子年四十餘髪毿毿¶
然白張目不闔者如綫&KR0285;飮酒召之飮則無不飮若忘其¶
年之將老而身之爲客也然猶時時爲秦聲其思鄕土而¶
懷宗國&KR0002;盲者不忘視痿人不忘起非心不欲&KR0020;不可耳¶
孫子詩數十卷名漑堂集漑堂者卽董相祠旁孫子僦居¶
處也詩不云乎誰能烹魚漑之釡鬵孫子之以是名其堂¶
也其猶秦人之志也夫昔人云吳音妖而浮余吳人也媿¶
不能詩然竊附於延州觀樂之義因書以報孫子爲漑堂¶
詩集序¶
<pb:KR4f0032_SBCK_001-7a>¶
<pb:KR4f0032_SBCK_001-8a>¶
　　俞右吉詩集序¶
嘉禾爲吳越之衝邑巖而偪&KR0020;所必爭甲申乙酉間天下¶
風塵起禾中人士流離感槪棄其諸生者甚衆余葢徃徃¶
聞俞先軰右吉云右吉俶儻好竒負大畧居恒意氣激揚¶
自許管樂然性沉毅遇王公貴人時或滑稽任誕佐以排¶
調當其處儕軰締生死交出肺腑相示懇懇如骨肉也誠¶
非偶然者今年維崧客遊禾流連五十日越日必過右吉¶
談右吉居東門外某氏園面大河背崇壑絕不聞道上車¶
馬聲暇則飲於朱公子家樓朱公子茂昉者亦維崧友也¶
時與酒徒數人醉後大呼脫㡌擲地一時皆以爲狂生狂¶
生雖維崧與諸公亦以爲吾非狂誰當狂也一日右吉出¶
其所爲詩令維崧歌之維崧曰是何其音之婉而且哀悱¶
<pb:KR4f0032_SBCK_001-8b>¶
惻而至於傷乎彼都離&KR0112;之遺耶吾爲之陳王風又曰有¶
是哉聲之儉嗇而質&KR0033;逼促而不能以終日乎是山樞蟋¶
蟀之俗也其風也近於魏旣曰哀傷而卒底於和促&KR0033;矣¶
不至於徃而不返高凉感激自相勞朂是爲車轔無衣之¶
餘風焉秦者大也吾知其爲秦維崧三歌詩右吉三太息¶
曰甚矣子之審音也向吾有感於宗周之淪䘮太平康阜¶
之不可以復見也吾是以近於哀也旣而悼賢人之奄逝¶
悲節物之不居吾是以近於&KR0033;哀也不離於思也&KR0033;也則¶
猶可圖也吾是以屢變而屢上焉今吾子諧啇應吕移隂¶
易陽雖天下之善樂孰有過於子乎又一日任生元祥問¶
崧曰今越中賢豪長者大畧可見矣醫卜雜技黄&KR0227;屠販¶
如陸圻蔣斐朱茂昉茂晭徐繼恩之流徃徃而是矣彼俞¶
<pb:KR4f0032_SBCK_001-9a>¶
子者何以稱焉余時被酒跌宕漫應曰是人者長不滿六¶
尺吾聞晏嬰短小乗駟馬高車天下且定世事未可知是¶
人也吾知其起而爲相矣¶
　得左氏之章法而出以變化魚龍曼衍之舞固不礙其¶
　升歌象管也(呉梅村先生)¶
<pb:KR4f0032_SBCK_001-9b>¶
<pb:KR4f0032_SBCK_001-9b>¶
　　劉沛&KR0007;詩古文序¶
今天下能文章善詞賦非所稱文人才士哉然而遭世訾¶
議與物鑿枘遘會蹈機動而&KR0023;咎興思事故實亦有三一¶
者標致誕逸神智曠邁接引聲勢抗立崖岸楊子㓜懟狷¶
之傷杜周甫峭激之累二者詞氣英俊姿制淸綺濬自才¶
鋒了非依傍耗歲月於藩溷棄形骸於土木一篇之工萬¶
事都廢三者揮斥世資惑溺上靈體&KR0103;宫殿則般輸集於¶
鉛槧形狀歌舞則牙涓輳於毫素莫不炫等空花幻同海¶
棗盛憲於以夭其年命王勃於以絕其榮&KR0160;以是三者瑕¶
&KR0169;所搆行路見尤輕&KR0160;之譏里閈不齒至於紆靑拖紫之¶
彦剖符分竹之人愈相駭愕每加離異吾友梁溪劉子沛¶
&KR0007;所謂文人才子者非耶年均終賈才踰崔蔡一門昆季¶
<pb:KR4f0032_SBCK_001-10a>¶
如震修疁丹敦白出蒼諸君莫不懷文抱質有漢太學五¶
劉之譽沛&KR0007;又温厚淳謹推誠結納與人渉物無間燥濕¶
是其人宜能作渭水之賦而轗&KR3116;不類於敬通賦零雨之¶
篇而幽憂不擬於正長也乃今客遊西泠者兩瀰月日與¶
二三布衣兄弟歌嘆辛苦鋪叙淸婉錦台諸公深相玩羡¶
僕雖疎傲滋愧不如嗟乎沛&KR0007;抑僕所云文人才士三者¶
之爲累也人亦有言窮而後工劉生劉生今雖少失意非¶
終窮也然則以所爲工沛&KR0007;終當任之以所爲窮僕亦何¶
多讓焉¶
<pb:KR4f0032_SBCK_001-10b>¶
　　陶氷修詩集序¶
雲間陶孝亷氷修江表鄒枚吾丘也淹博絕麗搜剔風雅¶
尤工爲歌詩與余邂逅吳越間徃返酬酢相驩若肺腑云¶
客遊日久諸名雋善詩者徃徃謬摭鄙人論次以行世一¶
日陶子酒酣顧謂僕曰古者大夫相見稱詩以見志吾子¶
評隲時彦核矣盍爲我言之維崧逡廵謝曰僕不敏罕所¶
知識其敢附於季子雖然子固余之嬰僑也庶幾一揚扢¶
焉夫詩六經之一也饗祖禰而和神人君子取其聲焉古¶
者采之井臼被之柷敔泗磬嶰竹銖&KR0112;靡差聲患其溢也¶
託之於情情患其格也諧之以器自漢魏以來器亡而聲¶
亡矣聲所以至今存者則猶頼夫小夫匹婦之情誼士端¶
人無忘諷誹流連遘會忠厚以生雖有隂陽不廢昆蟲之¶
<pb:KR4f0032_SBCK_001-11a>¶
鼓躍雖有君父不禁臣妾之思哀&KR0359;其一&KR0616;吿我匪他豈¶
祗三事大夫責乎厠蔬屩而誦太平吾甚有冀焉矣吾與¶
子生於板蕩之後時命牴牾難以自靖服膺小雅飬其中¶
和將不得爲文武豊鎬之民歟寧以王風終也陶子日子¶
之立論斐然有裨鑽仰然他人之訾議者又有辭矣日詩¶
尚犖卓而若軰之聲正以則詩尚性靈而若軰之聲倫以¶
要詩尚質樸而若軰之詩麗以博繁以悲子何以弭其噏¶
訿毋乃謂二三子實應且憎維崧輾然粲日是所以爲二¶
三子也今夫八音胚胎於黃鐘四氣渾淪乎太簇豈絲竹¶
調夫宫徵而革木謬夫伶倫乎然而淸廟之中或列之堂¶
上或陳之堂下者則輕清重濁實其宜也異哉若軰之言¶
詩吾見其徃而不返者此聲也又安望其如抗如墜纍纍¶
<pb:KR4f0032_SBCK_001-11b>¶
焉貫珠陶子聞之太息曰甚矣哉陳子之審音也王者之¶
迹熄而詩亡而後禍患作吾將以子說詩上之輶軒入之¶
土風庶幾遒人采焉¶
<pb:KR4f0032_SBCK_001-12a>¶
<pb:KR4f0032_SBCK_001-13a>¶
　　葉九來詩集序¶
余兒時則巳識鹿&KR0280;&KR0081;瑞五先生憶是年實爲庚辰余之¶
來鹿城也以張受先禮部故是年西銘太史初殁天下文¶
士知與不知争集於婁余隨金沙周先生來則日與瑞五¶
曁吕石香柴集勲徐&KR1183;朗諸子游置酒樓船臨流作賦纓¶
組飛於前簫笳競於後曜靈旣匿繼以&KR0160;燈城闉未開&KR0160;¶
騶已駕當是之時忽然不自知其樂也無何&KR0022;國淪胥張¶
周兩先生相繼殁石香集勲&KR1183;朗亦零落畧盡余葢再過¶
鹿城而瑞五亦巳將老矣葉九來者集勲瑞五之高弟也¶
年少&KR0018;盛才爲人礧砢善使氣目光閃閃若巖下電酒間¶
譚說聲如&KR0477;鐘余嘗於棘闈中漏下四鼓聞有呼於明遠¶
樓前者私語同舍生此必吾九來已而果然其礧砢善使¶
<pb:KR4f0032_SBCK_001-13b>¶
氣&KR0011;如此鹿城三吳一都會也多鐘鳴鼎食家而葉氏爲¶
&KR0227;自其尊府君白泉先生者&KR0132;年碩望掩映江左一門羣¶
從如嵋初子吉兩君先後成進士子吉又以高第爲天子¶
侍從臣當是時也鹿城葉氏&KR0160;耍甲天下九來居平獨搤¶
腕言曰大丈夫冨貴吾所自有所不可知者年夀耳吾鳴¶
筝跕屣旦晚而遊於鳴珂狹斜間猶不失吾游閒公子態¶
也以故九來於里中頗多狂名然其自喜日益甚一日者¶
余與得仲古晋諸賢相遇於桃葉酒家九來適至余拍九¶
來肩而語曰九來九來宋大夫之玉釵羅䄂天下莫不聞¶
矣淳于髠之羅襦薌澤臣心巳最驩矣登牆而望者三年¶
於茲子豈無意乎會石衛尉家歌舞有屬意葉生者陳生¶
故爲此言挑之九來恐諸人聞餘語亟以他語亂之日子¶
<pb:KR4f0032_SBCK_001-14a>¶
愼勿妄言且爲我序詩陳生歸遂述吾兩人交游本末并¶
及九來之生平作一序以報之雖然向者桃葉渡酒家所¶
言九來豈忘情哉¶
<pb:KR4f0032_SBCK_001-14b>¶
<pb:KR4f0032_SBCK_001-14b>¶
　　許潄石詩集序¶
余家陽羡距瀬陽不百里而近申酉之際江南大殺傷而¶
桀&KR0219;奴之變作瀬陽潘姓者彭氏家人子也旦日大置酒¶
會其屬曰人奴之生得無笞罵足矣天幸乃有今日則相¶
與揭竿起困辱其主人白晝橫刀市上乗風縱火延燒數¶
百餘家後省會悉發兵捕&KR0023;潘姓者磔之夷其家又數年¶
余過瀬陽瀬之長老泣爲余言曰使許使君爲令時得再¶
展一月此軰無噍&KR0011;矣何至有今日許使君者諱某號潄¶
石楚之漢陽人丁丑進士筮仕瀬陽令撲滅邑中大猾十¶
數將次及潘氏子會使君去卒解後歴任數邑稍遷至廷¶
評官其發奸摘伏皆此&KR0011;庚子余讀書東臯邂逅許先生¶
暇日從許先生遊先生被酒跌宕目光閃閃如巖下電醉¶
<pb:KR4f0032_SBCK_001-15a>¶
後拍張而舞嗚咽爲楚歌庭中栖鶻盡起星搖搖欲堕者¶
大於斗嗟乎許先生此豈酒人哉先生旣蚤年擢高第意¶
氣爽豁盛欲有所顯白又時會輻輳功績爛然自謂旦暮¶
可效於天下而王迹旣熄文武道衰京室不綱徃而中躓¶
可&KR0099;也不得已託之於雅頌見之於謡歌命㫖遙&KR0359;譎文¶
主諫然其間&KR0206;岐景亳之思每飯不忘也一篇之中三致¶
意焉葢許先生彚所爲詩而目之爲詩意云憶余十四五¶
時學詩於雲間陳黄門先生於詩之情與聲十審其六七¶
矣今先生又告我以意我且將嘆望洋哉抑余聞之夫言¶
者心聲也聲成文謂之音故劉勰有言曰爲情造文要約¶
而冩旨爲文造情滛麗而煩濫然則維情與聲舍意則吾¶
將安倣許先生之教猶之先師黃門之教也余讀先生詩¶
<pb:KR4f0032_SBCK_001-15b>¶
大抵風雨内激匏革外宣不陌不阡非途非路序性情則¶
條暢之辭少而危惑之感多論渉歷則誕放之旨繁而整¶
練之作寡一曲未終絃摧柱折夫人則孰無情乎均處沸¶
鼎之中同在折苕之上&KR0105;不存於撫掌事有甚於誓肌而¶
飮食笑言靦焉人面神仙酒色極意荒&KR0075;此非有異乎人¶
之意也夫意則不能以代爲之也許先生之詩先生之意¶
也許先生不盡&KR0009;之於詩而&KR0009;之於酒又&KR0009;之於任誕曼¶
歌亦先生之意也不寧惟是卽向者在瀬陽時鷹鸇疾惡¶
此與古株林巷伯之意豈有異哉會先生屬余爲先生詩¶
序若僕又何以序先生口不能言請對以臆則猶之乎先¶
生之意而已¶
<pb:KR4f0032_SBCK_001-16a>¶
<pb:KR4f0032_SBCK_001-17a>¶
　　許九日詩集序¶
余未與九日交則巳讀九日詩詩皆淸剛蕭瑟辛切傀俄¶
余雅相嘆慕以爲其源出於小雅及讀崇禎宮詞至六宮¶
盡道江南好無那君王不肯行則又爲悱惻數四雖古家¶
父巷伯何以異此戊戌秋余過婁上吳&KR0021;酒讌余於梅村¶
賔客攟集座中一人簡黙而飛揚&KR0021;酒顧余言曰子亦識¶
其人乎此卽所謂許九日也余越席而揖因與定交去庚¶
子春余再過婁上思一晤許生或有謂余曰彼許生者高¶
陽酒徒耳且生平多博徒賣漿者流子愼勿過許生卽過¶
許生許生顧不在也余過許生許生果他岀少頃許生從¶
東來揖余而入門不容旋馬與之語&KR0099;慷豁逹絕有國士¶
風余聳然心異極知九日非常人也八月間秋深矣許生¶
<pb:KR4f0032_SBCK_001-17b>¶
陳生復相聚語於金陵兩人之來金陵非兩人志也且兩¶
人之來金陵俱非以詩故然兩人遇則相與言詩卽來金¶
陵仍言詩許生謂陳生曰今天下知兩人也則皆以詩哉¶
然天下誰眞知兩人者子曷爲我言之昔陳思王曰後丗¶
誰相知定吾文耶今者不言臣雖恨於君亦無可如何也¶
子曷爲我言之因示以詩且命之序陳生曰㣲子言余將¶
一爲論之矧重以吾子命哉夫詩莫盛於今日亦莫衰於¶
今日惟極盛所以爲極衰也數十年來陳黃門虎踞於前¶
吳&KR0021;酒鷹揚於後詩學復興天下駸駸盛言詩矣然上者¶
餙&KR0227;劍美車&KR0016;遨遊王侯間次者單門窮巷之子竊聲譽¶
博酒食沈約江淹割裂幾盡甚者銅丁花合刺刺不休焉¶
求其&KR0636;咏乎性情神繫乎治術纒綿婉篤鼓動飛濳何未¶
<pb:KR4f0032_SBCK_001-18a>¶
之槪見也&KR0002;吾子之詩則前者未與吾子交稔之審矣是¶
奚所待今日言雖然陳生言之天下人聽之猶之乎以許¶
生序許生也以許生序許生幾何不疑其鬻美也則且爲¶
之奈何¶
<pb:KR4f0032_SBCK_001-18b>¶
<pb:KR4f0032_SBCK_001-18b>¶
　　方田伯詩序¶
皖桐方田伯宻之先生長君也歲巳卯余識先生於金陵¶
先生與處士公稱莫逆交猶記一日者處士公他出先生¶
過訪於金陵邸舍余兒時從屏間竊窺之猶昨日事也當¶
是時秣陵全盛六舘生徒皆一時名士宻之先生衣紈縠¶
餙騶&KR0016;鳴笳叠吹間雅甚都又以四郊多壘尤來大槍之¶
寇薄於樅陽者歲輙以警告以故先生益慷&KR0099;習兵事堂¶
下蓄怒馬桀黠奴之帶刀劍自衞者出入常數十百人俯¶
仰顧盻甚豪也曾幾何時而先生則巳僧服矣先生之爲¶
僧於長于也崧常過竹關從先生游時田伯亦在關中崧¶
再過竹關而先生念崧故人子必彊飯之飯皆粗糲半雜¶
以糠粃蔬菜尤儉惡爲貧沙門所不堪者而先生坐噉自¶
<pb:KR4f0032_SBCK_001-19a>¶
若飯輙盡七八器逥思金陵時時移物换忽忽如隔世者¶
噫可感也先生旣隱於僧田伯兄弟益作苦單衣短褐徃¶
來燕楚吳越間燕楚吳越間人多憐之然田伯兄弟力學¶
益日甚庚子秋余與田伯别三年矣一日田伯以書屬黄¶
子俞邰曰不腆敝帚子其爲我索陳子一言并致書陳子¶
索之者再陳子卒讀方子詩喟然嘆曰嗟乎方子以彼其¶
才使當漢武時吾丘鄒枚何足道哉方氏旣爲皖桐望族¶
貂蟬簪組掩映天下而田伯祖父又皆豊功偉業光照竹¶
帛一旦陵谷變遷方氏一門爲丗所忌諱幾&KR0011;怪物宻之¶
先生又轉徙豫粤隱&KR0216;無窮時然其里中兒黃金横&KR0321;者¶
又比比然也以方氏論卽使能治田園生産如中人家田¶
伯之才巳不可及況又能工文章殫思慮以自表見哉居¶
<pb:KR4f0032_SBCK_001-19b>¶
恒歎古今人不相及今觀田伯何恨也方氏兄弟三人長¶
卽田伯其詩巳刻之俞邰&KR0223;中今所爲序者是次位伯爲¶
人倜儻&KR0018;大節精於天官姑布子家言生平不多爲詩故¶
不及序其詩三曰素伯余最愛其才别有序¶
<pb:KR4f0032_SBCK_001-20a>¶
<pb:KR4f0032_SBCK_001-21a>¶
　　侯碩膚詩序¶
侯公子碩膚僑寓湖上居無何槖中數千金立蕩盡當事¶
故人卒無所緩&KR0485;贈遺郊勞之禮缺如公子率未嘗邑邑¶
不自得猶嚄唶自豪也葢意氣不少落云陳生者東吳之¶
鄙人也亦游錢塘素與公子善且居又相近公子暇則過¶
陳生游因岀其詩歌十數卷音節凉&KR0033;嫓於盧劉也自言¶
世籍北平才性誕放家本尚主少時出入兩宫肺腑聯輦¶
上一門之內丹朱其轂者數十人十一補博士弟子員十¶
六例襲執金吾聲&KR0020;烜奕擬漢之大長公主家數年以來¶
宫殿煨燼世事潰决自昔淸河戚畹之宅冨平小侯之家¶
莫不流離戎馬輾轉販掠而僕獨以患難餘生涉甌粤過¶
齊魯背親懿去墳墓幽憂遷播至今尚存然則予今日之¶
<pb:KR4f0032_SBCK_001-21b>¶
弄文墨&KR0231;翰籍非得已也嗚呼豈眞非得巳也公子言未¶
竟陳生起以一巵酒爲公子夀曰公子無多言公子本末¶
至今日而何敢言也且是又奚待言猶憶甲申乙酉間先¶
君以黨人獄株連鈎鉅幾不免皖城手公子曁尊甫先生¶
周旋推挽爲城門校尉之計者倍至當是時公子幾殆公¶
子縱不言僕豈須&KR0119;忘之耶公子雖失意然尊甫先生尚¶
宦粤公子又壯盛顧盻英偉雖暫隱約非長貧賤也僕不¶
幸罹於大痛新廢蓼莪邴根矩&KR0012;露之悲盛孝章永年之¶
歎追思時命何以乆長流覽曩悰祗堪下涕&KR0069;釘可期榮¶
&KR0160;遂絕公子尚以僕爲人哉思智危惑才術蕪穢發凾伸¶
&KR0083;&KR0252;然若惽&KR0643;與公子述其辛苦巳爾¶
<pb:KR4f0032_SBCK_001-22a>¶
　　李延公詩序¶
如臯李生延公經年不與賔客相見則以家難故居恒獨¶
好爲詩陳生再至如臯讀書巢民先生家而李生亦無家¶
乆依其舅氏以故兩人朝夕得相見相見則必論詩顧李¶
生詩益工李生旣以名家子一旦門戸僨裂姓名爲當世¶
所諱不肯錄之齒牙間其尊甫先生又被縶石城情理危¶
廹宗族毁敗至欲求爲馬醫夏畦而不可得說者謂李生¶
&KR0105;不可以稱詩卽爲詩萬萬不能善說者旣爲此論而陳¶
生亦以爲窮民無告如李生將悲其思理瞀亂一不自振¶
㧞而長爲無聞以殁世也乃不意其至此於是陳生仰天¶
擥腕而三太息曰夫天之窮李生一何甚哉顧天又安能¶
窮李生自皇室不綱金陵瓦解袁粲王琳之事義亦見於¶
<pb:KR4f0032_SBCK_001-22b>¶
天下矣生亦可不恨顧生雖&KR0041;難旣非若隴西當日頺其¶
家聲而又志行矯然性情忠厚發爲詩賦皆凄然有君父¶
之思余悲李生之志竊幸其能自振㧞而又自傷無力徒¶
嘉其志行不能稍與之爲力也陳生客歲來如臯常與李¶
生爲兄弟交生之尊人慢庵先生又最愛余今再來而慢¶
庵先生已不能卽相見僅時時與生周旋生母冐夫人巢¶
民先生姊也其視陳生不異於猶子也陳生何以得此哉¶
李生旣知陳生生之父若母又甚愛陳生念生之所遭甚¶
苦所爲詩近又甚工而比者陳生又將别也李生勉乎哉¶
河淸難俟吾兩人聚散亦復不可知安得常常悲歌握手¶
如今日者乎伍胥啣怨而吹簫高漸離感恩而擊筑且可¶
而況乎歌詩乎哉歌而不工世謂李生不能歌歌而工世¶
<pb:KR4f0032_SBCK_001-23a>¶
又謂李生何暇歌也然則爲李生者不歌不可歌亦不可¶
李生李生其謂之何¶
<pb:KR4f0032_SBCK_001-23b>¶
<pb:KR4f0032_SBCK_001-23b>¶
　　石汀子詩序¶
石汀子姓竒人竒詩益竒其死亦甚竒石汀子姓昝名質¶
字無疑江南宣城昝村人庚辰石汀舘余家授余仲弟書¶
是年余十六騃稚好弄間則從里兒爲意錢白打彈棊格¶
五賭跳諸雜&KR0231;余雖未執贄師石汀石汀顧以師自&KR0018;毎¶
見余&KR0231;數且罵至頭頸盡赤然余是時又巳竊爲小詩石¶
汀偶見之又大以爲工提余所爲詩笑歌去後五年爲甲¶
申余粗渉世事益日夜發憤爲詩會與石汀一再相見石¶
城互讀其所爲詩讀巳哭旣笑曰巳矣今世誰知我兩人¶
者别去又數年石汀竟死其死也以詩故死於獄悲夫石¶
㓅生平頗兀奡與世率齟齬性又褊陿意所不合掉頭去¶
喃喃罵不止終日搯擢腸胃佶曲聲牙作爲詩如徤鶻擊¶
<pb:KR4f0032_SBCK_001-24a>¶
物而鷙鬼&KR0366;人也如項王戰&KR0231;下喑嗚叱咤金鐵皆鳴也¶
淒淒然又如覊人之寒起而寡婦之夜哭也其才如象犀¶
珠貝丹砂翠羽瑰竒班駁絕可貴重而天顧不甚愛惜之¶
乃使其流離不得志以死石汀又不自愛惜訾聱譏訕無¶
所避忌詩歌篇什漫漶牆壁間都不自收拾人復不甚愛¶
惜石汀死之日曾以詩託其友某人而某者庸妄人或則¶
以其詩投糞溷中於是石汀竟死石汀死而詩之存者僅¶
僅數十首嗟乎可惜也然而石汀傳矣石汀長身痩軀結¶
喉面窄而微黔着短幘形如方屋己丑正月石汀子詩獄¶
起在獄中挾史記一編日夜讀旁&KR0002;無人者羣獄囚相顧¶
嚇曰囚何得讀書石汀怒且詈益疾讀不止俞綬云¶
<pb:KR4f0032_SBCK_001-24b>¶
　　張孺子詩序¶
黃岡杜叟于皇詩人也年老而貧僦居雞鳴埭下生平絶¶
未嘗輕許人獨深知張孺子孺子名圯授揚之如臯人家¶
亦赤貧常依其婦家以居蓽門圭竇&KR0367;如也性喜㓗喜茗¶
荈家無儋石客至輙爲設茗荈間喜飮酒酣耳&KR0044;嗚嗚不¶
得意則瞠目而視也或踞地而歌以故里中皆以爲狂生¶
杜叟獨以爲非狂生維崧之三至如臯也則三與孺子游¶
孺子三歌詩戊戌冬陳生初至如臯冐巢民先生謂曰此¶
間有張孺子者可不一識其人乎維崧喜亟從之游時陳¶
生初至如臯時如臯諸公爭交驩陳生陳生則喜爲狹斜¶
陸博諸&KR0231;諸公或心非陳生孺子與陳生則心好之晨夕¶
不相舍也醉則與陳生歌詩己亥夏陳生再自如臯適江¶
<pb:KR4f0032_SBCK_001-25a>¶
南有海警陳生道梗不得歸益日與孺子歌孺子詩益感¶
&KR0099;横厲爲兵車鐵馬聲今集中所載七夕蟋蟀諸篇是也¶
庚子秋陳生年三十六下第不能歸復佯狂而游於如臯¶
焉陳生則愁病不復歌而孺子歌自若甚或披髪而歌於¶
市中一市人盡驚葢陳生三至如臯三與孺子游孺子三¶
歌詩焉孺子詩沉鬱頓挫飛揚感動絕似杜陵五律尤多¶
情至語如白頭父老悲來說舊又如覊人寒夜作萬里家¶
書眞摯不&KR0216;多讀絕句亦掩抑摧藏一語百思生平惟古¶
詩不多作云嗟乎使余非冐先生何知有孺子孺子亦何¶
知有余冐先生之知人能愛士可多得哉若杜叟之窮愁¶
老病轗&KR3116;道途間其情&KR0359;於孺子冝也余三年來所與孺¶
子同游之人則曹文虎繡許山濤嗣隆顧仲光煒所游之¶
<pb:KR4f0032_SBCK_001-25b>¶
<pb:KR4f0032_SBCK_001-25b>¶
<pb:KR4f0032_SBCK_001-25b>¶
　　徐唐山詩序¶
始余十四五稱詩里中里中先予而稱詩者數人徐君德¶
蜚其一也德蜚爲詩酷好杜陵而余時則腸肥腦滿著高¶
&KR0282;於市上作謝鎭西鸜鵒舞意葢揚揚甚自得也後年稍¶
壯涉歴於世故者&KR0359;於是始悔嚮之所爲詩而竊從徐君¶
游徐君亦雅善予與里中吳君傳星任君王谷朝夕爲詩¶
恨相知晚也驩甚唐山者徳蜚弟也讀書好大畧於書無¶
所不窺所爲制舉藝岀入守溪昆湖間應有司試有司屢¶
以第一人處之葢江之南爲應舉藝者無不知有唐山云¶
然唐山固獨好爲詩唐山之言曰昔予之爲詩也里中父¶
老輙譙讓之其見&KR0311;者則大喜曰夫詩者因能貧人賤人¶
者也若人而詩吾知其長貧且賤矣及遇親厚者則又痛¶
<pb:KR4f0032_SBCK_001-26a>¶
惜之以故吾之爲詩也非惟不令人知也并不令婦知旦¶
日婦從門屏窺見余之側弁而哦&KR0002;有類於爲詩也則詬¶
厲隨焉甚且至於涕泣葢舉平生之&KR0367;蹇不第幽憂愁苦¶
而不免於饑寒而皆歸咎於詩之爲也日者國家罷制舉¶
藝不用余因得以曼聲大呌而從事於詩也今而後莫予¶
毒也已余聞之爲大笑不止居無何唐山出其前後所爲¶
詩示余余見其浸&KR0075;風雅磅礴騷賦掉鞅於漢魏三唐諸¶
名家余讀之歎息不置獨憶予與德蜚傳星王谷稱詩里¶
中時德蜚傅星與余三人者皆髯也里中人以三髯呼之¶
今徐吳墓皆&KR0043;草三髯者獨余在耳王谷又避跡離墨山¶
中輙經歲不相見余之與唐山也唐山旣乆僦居吳陵余¶
亦客游東臯七人載反皆以輕去其鄕故乃得時相徃來¶
<pb:KR4f0032_SBCK_001-26b>¶
嗟乎故鄉兄弟聚散離合之際可勝道哉因序唐山詩及¶
之則又悄然而悲矣¶
<pb:KR4f0032_SBCK_001-27a>¶
<pb:KR4f0032_SBCK_001-28a>¶
　　蔣冷生詩序¶
李唐葢丹陽多詩人如皇甫曾冉兄弟張籍權德輿冷朝¶
陽許渾俱有聲中晚間其風土樸而秀練湖經山之界徃¶
徃多典午時故蹟吾生平獨歎息昔人所輯丹陽集不傳¶
丙申冬余來游其地始&KR0023;交蔣冷生淸云冷生二十年耆¶
舊弱&KR0227;以舉子業掉鞅藝林諸先生翕然稱之旣壯齒不¶
遇婆娑&KR0242;雞坊與諸小兒爲伍非其好也則益工爲詩其¶
詩自乙酉以前余不及見論其見者卷軸浩繁不下數十¶
種大約沉鬱蒼勁瀏脫頓挫上者子昻感遇杜甫䕫州之¶
作次亦王建張籍白居易一流義必有繫譎必有諫其纒¶
綿諷諭之旨若斷若續若滅若没於唱歎間嗟乎蔣子之¶
性情可謂&KR0359;矣生平急友難重然諾常以槖饘事徃來舊¶
<pb:KR4f0032_SBCK_001-28b>¶
京請室間又冷生自言少時挽弓能至三石石&KR0016;駿馬逐¶
兎箭如饑鴟呌大澤中爲健兒第一今巳棄去乆矣語次¶
若有不自得者又余聞丹陽尚有眭修年思永賀公裳咸¶
能詩修年恨余未及數見僅道上一揖黄公則酒間談論¶
娓娓數四其所著載酒園詩話余所尤喜云¶
<pb:KR4f0032_SBCK_001-29a>¶
　　水繪園修褉詩序¶
水繪園修褉詩一卷共八人王阮亭士禛邵濳夫潜冐巢¶
民襄&KR0150;梁禾書靑若丹書毛亦史師柱許山濤嗣隆陳其¶
年維崧詩則有五言古七言古五言律七言律五言絕七¶
言絕爲體有六共詩三十有八首集旣成陳生曰嗟乎夫¶
人哀樂之交乗而友朋聚散之難必也不亦大可感哉余¶
之居東臯葢七八年於兹矣此七八年中每偕臯之數君¶
子以游於兹園然徃徃恨不克從王先生及余來&KR0045;州平¶
山紅橋之間明&KR0277;白舫欲與臯之數君子者游而又邈乎¶
其不可得也因竊太息以爲友朋聚會之樂如是其難卽¶
余比歲居東臯而冐先生者其家實不如平時始余至東¶
臯兹園也風月之晨烟雲之夕冐先生未嘗不至余未嘗¶
<pb:KR4f0032_SBCK_001-29b>¶
不從其後則歲或十數至矣又其後則四五至矣甚者或¶
一二至噫何其難也今幸王先生旣按部東臯而陳生從¶
陽羡來毛生又從婁東至邵山人雖老且善病然尚健飯¶
形容固未甚憊也東臯數君子雖晨風零雨飄散爲多而¶
山濤穀梁靑若尚竭蹶從冐先生後以觴詠於茲園也何¶
其樂耶然是役也邵山人實年八十五且病恐不復數相¶
見而王先生又旦夕將及&KR0050;則乂爲之悄然以思酒二參¶
王先生作而言曰夫哀樂之交乗而友朋聚散之難必也¶
誠哉如子言矣使千秋萬載後知吾與汝今日之樂也使¶
吾與汝因前日之難而益知今日之樂也其樂又何如乎¶
而況於風曰之淸嘉禽鳥之歌舞與夫都人七女之嬉遊¶
乎陳生曰唯唯何敢忘若冐先生之茹荼集蓼而忘其憂¶
<pb:KR4f0032_SBCK_001-30a>¶
以樂其樂也與&KR0150;梁靑&KR0002;之服勞飬志以博親一日之樂¶
則又大可紀者是集也葢歲乙巳之暮春三日云¶
　全以難字樂字相激射生出文情文凢四叚作兩層極¶
　唱歎之致(王阮亭)¶
<pb:KR4f0032_SBCK_001-30b>¶
<pb:KR4f0032_SBCK_001-30b>¶
　　四弟子萬詩序¶
余弟生十三歲而&KR0012;十四歲而贅婿睢陽家貧苦不能讀¶
書然見諸兄軰爲詩又心竊好之間歲一相見弟輙出其¶
詩示余時露驚句今春余從許下來視弟得閲其近作數¶
十首氣格&KR0359;穩卓卓欲度驊騮前余大喜稱善弟揖余言¶
曰弟不幸贅居婦家離諸兄僻遠自傷年少而&KR0012;未得一¶
日之優游挾書以學夫學詩者則如何余曰弟亦知&KR0016;乎¶
余少長東南性不善&KR0016;歲暮由汴梁抵雒陽則學乗馬乗¶
之一日惴惴焉躡蹬以驚瞿瞿焉抱鞍而駭且恐其二日¶
則怦怦焉猶若有未釋於中也至三日則施施焉揚揚焉¶
上下虎牢成臯諸絕坂盤旋縈繞曾不知身之附於鞍手¶
之麗於轡也騁銅駝失足墮馬頭目盡腫於是頓怯甚視¶
<pb:KR4f0032_SBCK_001-31a>¶
旁之&KR0016;且行者胆顫魄悸口呿舌撟而不敢下乃與向之¶
未嘗&KR0016;者無以異噫是曷故哉畏難而改一蹶而僨事也¶
吾弟今日其盤旋絕坂之日也他日者愼毋畏難而改一¶
蹶而僨事哉睢陽有仲衡恭士叔岱諸先生詩中之王良¶
造父也余且歸矣弟其試以此問之¶
<pb:KR4f0032_SBCK_001-31b>¶
　　小三吾倡和詩序¶
小三吾亭名也亭在鶴峙上倣元次山結而小之也爲亭¶
爲峙皆水繪庵中之勝處也水繪庵者何如臯冐辟疆先¶
生之别業也戊戌十一月陳子自婁江拏舟訪先生先生¶
舘於小三吾而日與賦詩飮酒焉小三吾倡和所由名也¶
小三吾倡和最多不一集陳子來則序陳子所倡和之詩¶
也先生常語予曰&KR0002;亦知作庵者之意乎始吾與若先人¶
及貴池吳縣&KR0160;亭桐城歷陽嘉善歸德萊陽豫章東粤諸¶
君子遊風節錚錚一時有太學黨人之目無何遘世亂諸¶
賢零落畧盡若先人之悲&KR0043;草者亦三年於兹矣始先大¶
夫奉先祖大夫而游於逸園及余奉先大夫而游於此庵¶
也雪月之夜燈火徹夜不絕酒人歌叱之聲與絲竹相錯¶
<pb:KR4f0032_SBCK_001-32a>¶
雜圖方櫑器并一切細碎之物不移而具如是者幾數十¶
年今巳矣余心悲焉思託此庵以終老焉又以母恭人年¶
高未敢也吾生平於文章朋友寒藉此衣而饑藉此食焉¶
吾臯人士其貧而嗜學瑰瑋英傑者可游也弱弟兒子軰¶
粗知文筆可教也余姑息此而後終隱焉自吾子之來吾¶
廬也城東之&KR0018;郭田以甌脫石田告矣余不問也算牢盆¶
者數十萬緡錢計無所出矣余不問也馬醫削漿卜算雜¶
技黃&KR0227;浮屠之告貸者&KR0018;余門而林立矣奴之肥者&KR0484;而¶
&KR0219;者愚矣余不問也日食飯不過一二器胸膈潰悶舊疾¶
間作余亦不問也惟是一詩一文之當余意者若可以賤¶
踰貴焉小加大焉貧易冨而疎當親焉一徃而&KR0359;余亦不¶
知意之何從也余聞是說也纍欷而三歎夫以冐先生之¶
<pb:KR4f0032_SBCK_001-32b>¶
篤於文章如此冐先生之篤於友朋如此冐先生之篤於¶
文章篤於友朋而能捐棄一切置不問如此況以臯人士¶
如孺子振兮仲光仁昭子硜兼生聖木貞木文虎諸君皆¶
竒才卓&KR1356;掉鞅當世而又有無譽爰及年纔舞象而才且¶
賢以爲先生弟&KR0150;梁靑若以爲先生子遷于山濤延公含¶
銳以爲先生之中表&KR0002;甥臯雖遠非吾鄕然余所極難忘¶
也余安能不客游於臯哉獨念當時先生與先君及貴池¶
吳縣華亭桐城歷陽嘉善歸德萊陽豫章東粤諸先生游¶
風節錚錚一時有太學黨人之目諸賢今零落畧盡先君¶
子之棄崧也亦巳踰三年今崧獨以故人子千里躡屩從¶
小三吾倡和然則撫今思昔樂徃哀來余又焉能巳於悲¶
也旁有吳中老教師爲冐先生二三十年舊交鬚髪毿毿¶
<pb:KR4f0032_SBCK_001-33a>¶
白夜㴱張燭目不闔如綫聞陳子言亦述其江淮間舊事¶
泣下不止坐客皆罷去¶
<pb:KR4f0032_SBCK_001-33b>¶
　　杜輟耕哭弟詩序¶
嘗讀樂府上留田行見其纒綿愷惻懇摯沉吟未嘗不臨¶
文浩歎莫能去懷及觀陳思王怨歌行&KR0009;興金繚寓言管¶
蔡又何其動人至是也甚矣友于同氣之際深矣哉自古¶
文人彌躭詞賦風騷一道踵事增&KR0160;然而㫖不外夫飛沉¶
義惟關於月露藝文載之君子無取焉無他越人關弓壯¶
士不爲之變色日中掉臂貞夫寧以之輸懷强笑者不歡¶
而假寐者恒覺也然則格神祇饗天祖感頑艶察貞&KR0075;舍¶
倫物吾誰與歸輟耕哭弟諸詩惻愴以植旨躃摽以序哀¶
蒼渾&KR0359;長徃而多復鬱伊重複抑而又揚飛鳥聽而悲鳴¶
牧馬聞而仰秣嗟乎爲詩&KR0002;此而善矣昔者樊於期一嘆¶
上客傷心雍門子三彈貴人流涕他如牧犢子之於夫婦¶
<pb:KR4f0032_SBCK_001-34a>¶
羊角哀之於友朋寺人孟子之念君王伯竒孝巳之懷父¶
母今觀杜子意豈異也夫讀于皇先生父子詩者謂之詩¶
人可謂之情人又奚不可哉¶
<pb:KR4f0032_SBCK_001-34b>¶
　　王懌民北游草序¶
北游草一卷婁東王子懌民之所作也古者列國大夫行¶
役必有詩其入人國也束羔載贄而外尤必歌詩以見志¶
今春秋所紀韓起叔向晏嬰季札諸人是也秦漢以來古¶
詩失傳而班叔皮曹大家潘安仁諸人猶有北征西征諸¶
賦葢賦者古詩之流也今夫天下道里遼濶不知其幾何¶
矣士之出游者其間水陸之所經南北之所限必有舟車¶
䟦涉之勞霜露風霰之苦波濤棧閣之危至於一介行李¶
又必僦邸舍雇僕馬料費用非如輶軒上使所至有&KR0582;億¶
之繁驛舘之盛也以故駪駪征夫勞苦倦&KR1205;徃徃自言其¶
傷者極多矧夫士之於役者不憚于里之遠犯險阻冐雨¶
霧重趼而至固將見用於世也而或擯斥於有司使其瑣¶
<pb:KR4f0032_SBCK_001-35a>¶
尾流離爲鄕里小兒所笑自非上聖流連懟激而爲不平¶
之鳴庸詎免乎而逹者非之以爲窮逹命也吾雖不遇矣¶
而徃來所見山水竒變雲霞燦麗與夫都邑城郭關梁宫¶
闕一切瑰竒雄偉可喜之物猶足供俯仰資慿吊焉何至¶
爲旅客之先咷乎而上者則又非之以爲吟頌風物留戀¶
光景此特山林不得志無意於世者之所爲也吾雖不遇¶
矣譬如象犀珠玉雖暫困塵壤而久必爲世所貴用是故¶
於其所至也見漕艘之絡驛黄河之犇放凢有關於國計¶
民生也尤必咨嗟而三歎焉至於戀所生恤同氣藹然有¶
陟岵陟屺之思此則仁人君子之用心也則懌民北游之¶
詩所爲作也懌民婁東太原里族爲太常烟客先生子周¶
臣端士異公之弟虹友&KR0872;儒之兄兄弟&KR0018;才名皆與余善¶
<pb:KR4f0032_SBCK_001-35b>¶
　　和松庵稿序¶
嘗與友人說詩作詩有性情有境遇境遇者人所不能意¶
計者也性情者天之莫可限量者也人爲之也宋子之性¶
情深矣哉或曰宋子繫相國文康公胄子家世鼎盛自祖¶
父以來爵位通顯仕於朝爲名公卿者不下數十人宋子¶
又年少負異才結髪官禁近㝛衞期門羽林軍又常從¶
先皇帝射獵長楊五柞間視金安上張安世諸徹侯&KR0514;弟¶
畜之今且通守黄州蘄黄爲古曹劉戰爭地宋子判牘暇¶
則脫身走萬山中强弓劣馬一日殪五巨虎歸歸而置酒¶
雪堂賔客在前簫笳在後酒酣樂作江水爲沸光黃間人¶
稱說之往往鬚眉如磔葢宋子生平境遇類如此發爲詩¶
宜其激揚奮厲爲顧盻以自豪顧乃審音按部不槬不窕¶
<pb:KR4f0032_SBCK_001-36a>¶
抑抑乎有以自下也惻惻焉恒&KR0002;不自得也則何爲者也¶
余笑應之曰客但知境遇而不知性情夫宋子之詩宋子¶
之性情爲之也今夫宋子之閥閱固貴且盛矣然少受文¶
康公教束脩圭璧折節與賢豪長者爲雅游自顧無異諸¶
儒生諸儒生亦常以此多之宋子之抑抑乎自下也是宋¶
子不以富貴驕人也則宋子能守文康公之教也且夫睢¶
陽固擅都會之雄黄州尤極江山之勝乎而中原旣洊經¶
兵燹一時雪園諸子死兦畧盡無一人在者三楚被冦久¶
其受禍亦最深以余所聞劉同人梅惠連王在明曹石霞¶
諸前軰其人亦俱不可作矣獨一王子雲在耳又老誖不¶
省事宋子能無悲乎其惻惻焉不自得也悲天命而閔人¶
竆也宋子之志也吾故曰性情爲之也客&KR0002;但言境遇則¶
<pb:KR4f0032_SBCK_001-36b>¶
余之境遇窮矣流離困頓瀕於危殆者數矣然而絲奮肉¶
飛輙不自禁猶能鋪揚盛麗形容聲色以奉卜夜之歡終¶
不自知其憊也夫以余之境遇猶能爲和樂之言又何惑¶
乎以宋子之境遇顧何工愀愴之調乎哉夫境遇之說不¶
足以限中材又何能以量賢智也客乃唯唯而退至宋子¶
前後詩則有栢鄕合肥太倉諸鉅公曁余友恭士甫草論¶
之詳矣余不具贅爲苐言詩有境遇有性情其異同如此¶
<pb:KR4f0032_SBCK_001-37a>¶
<pb:KR4f0032_SBCK_001-38a>¶
　　筠廊偶筆序¶
筠廊偶筆若干則分上下二卷雪苑宋子牧仲所譔著事¶
皆幽奇瓌麗上補輶軒册府所未備下亦可徴得失稽謡¶
俗焉語則遒峭整潔不名一體大約在裴松之三國志注¶
酈道元水經注伯仲間非餘子能彷彿也維崧性&KR0285;典籍¶
卽至叢言脞史往往有所津逮見夫虞初諾&KR0399;者流非算¶
&KR0054;士卽鬼董狐耳旣骫骳不足道閒有禆於國家大掌故¶
如輟耕錄金陀粹編諸書則又腕力孱弱文采不足以發¶
之甚矣紀載之難也嚮惟秋浦吳次尾先生觚不觚錄議¶
論絶有根据近則汪鈍庵戸部說鈴叙述不苟&KR0039;染復自¶
斐然吾目中所見說部僅此二種今又得牧仲是編相鼎¶
足矣嗟乎古今事理何常之有秦碑漢碣紀事編年考亭¶
<pb:KR4f0032_SBCK_001-38b>¶
涑水之褒譏夾漈貴與之薈蕞其所大書特書不一書者¶
自後人眎之以爲大非偶然之故也至於珠囊旣&KR3811;玉册¶
安在庸知不偶者之非偶而偶者之大爲不偶也哉今觀¶
宋子是書覈萬物之源流貫三才之同異稱名邇而&KR0009;意¶
遠是書也而詎偶然乎嗛爲偶筆其猶宋子之謙辭也夫¶
<pb:KR4f0032_SBCK_001-39a>¶
　　畱都見聞錄序¶
余年八九歲祖父挈來金陵僦宅成賢街蓮花橋下後隨¶
先大人省試率三歳一至以爲常其最盛莫如巳卯壬午¶
兩年巳卯寓溧陽宋憲副鷗天别舘是歲遂遊樓山夫子¶
門夫子則寓鄒滿子閣子崧寓鷲&KR0280;寺者壬午秋也甲申¶
秋先大人會遘鈎黨&KR0852;與夫子倉皇去金陵居一年夫子¶
慷&KR0099;仗節死先大人亦鑿坏墐戸足不至南中者十餘年¶
余嘗孑身獨遊㫄皇冶城桃葉間欲問兒時巷陌往往述¶
不得其處所云成賢街舊宅巳轉徙數易主其他宋氏園¶
亭鄒氏閣子及鷲&KR0280;諸舊寓盡滅没荒煙斷靄中惝惘至¶
不可問蓋人世滄桑而歲月之不足供把玩也遂如此庚¶
申夏子班聞史事來燕眎余以夫子是編發函伸紙頓還¶
<pb:KR4f0032_SBCK_001-39b>¶
舊觀蓋自癸酉迄今已閱四十餘年其間盛衰興替之故¶
有不可勝言者展東京夢華之錄撫淸明上河之圗白首¶
門徒淸江故國余能無愀然以感而悄然以悲者乎因題¶
數語於後而歸之¶
　和松庵筠廊偶筆兩序先兄爲宋牧仲先生作原稿所¶
　軼牧仲先生自濟南郵寄時文集剞劂巳竣命工續刋¶
　附於一卷末矣巳巳孟夏貴池吳子班訪予南平出示¶
　先兄畱都見聞錄一序畱都見聞錄乃樓山父執之遺¶
　稿也子班急命予錄入集中追思先兄文章隨手付人¶
　不畱稿者豈僅此二三作哉倘海內君子與先兄有稿¶
　紵好者搜葺&KR0009;我補登梨&KR0037;共成完璧余竊有厚望焉¶
　弟宗石書于南平公署之患立堂時己巳四月十(有三/日也)¶
#+PROPERTY: JUAN 1
#+PROPERTY: FILE SB04n0539-001陳迦陵文集儷體文集-卷第一.
<pb:KR4f0032_SBCK_001-1a>¶
陳迦陵儷體文集卷一¶
　宜興陳維崧其年譔¶
新城王士禛阮亭　維岳緯雲¶
崑山徐乾學徤菴　宗石子萬¶
　　　　　　　　　　　　　男履端¶
　　　　　　　　　　　　　姪　洢¶
　賦¶
　　璿璣玉衡賦(有序/御試第十名釋褐翰林院檢討)¶
皇上御曆之十有八年闓澤覃敷湛恩汪濊剛柔&KR0182;協配¶
　　　兩大之無私健順攸宜卜萬年之有祜瑤樞夜朗¶
　　　榮光上燭夫紫㣲珠斗宵澄瑞氣遙連夫黄道迢¶
　　　迢閶闔共戴堯天肅肅勾陳俱環禹甸洵昕謂樞¶
<pb:KR4f0032_SBCK_001-1b>¶
　　　機在手衡量在心者矣況夫御&KR0043;&KR0621;高帝車色正¶
　　　朱鳶絕徼咸歸覆幬之中金馬遐陬仍隷版圖之¶
　　　內烏空楚幕已知妖&KR0780;之俱消鵑去巴江共稔祲¶
　　　氛之不作功符易簡德嫓乾坤凢茲撫世以諴民¶
　　　悉本敬天而答昊備搜紀牒歷有規模作訛成易¶
　　　載於古帝之篇流火授衣誌自&KR0206;風之什太初洛¶
　　　下甫創員儀順帝張衡旋新渾&KR0090;周髀卽葢天之¶
　　　說旣虞勾股之難精術家傳宣夜之書益患參稽¶
　　　之多繆維兩說之無徴祇渾天之足㨿璣衡之設¶
　　　夐乎尚哉(臣)才非夢鳥生同捫籥之愚技止雕蟲¶
　　　坐遜挈壼之智矧授簡之自天益措躬之無地桃¶
　　　霏紅&KR0083;親從三殿以頒來桺染靑鏤遥向九重而¶
<pb:KR4f0032_SBCK_001-2a>¶
　　捧至丹墀賜坐細艸成茵銀管分題宮花似幄期¶
　　　門四姓森森鸊鵜之刀扈蹕千官縵縵鳳凰之綬¶
　　旣尚方之給札復光祿以傳餐詎意㣲才躬逄盛¶
　　　事揮毫月地難形月舘之淸虛掞&KR0872;天邉莫悉天¶
　　　垣之瑋麗較虞喜安天之論多愧前賢倣陸倕刻¶
　　　漏之銘殊慚曩烈其辭曰¶
時惟季春律中姑洗¶
天子方建翠葆於蘭宮肅霓旌於蕙版命羲和以司晨令¶
保章而戒旦瑤枝抽&KR1396;筴之莖玉漏滴蓮花之箭金徒則¶
翼衞以逶迤銅史則驂鑾而漫衍旣乃出日&KR0160;之&KR0201;殿昇¶
測景之崇臺顧見渾儀陳於阼階爰儐宮僚駿奔走召鄒¶
陽延枚叟臨軒而命之曰此卽璿璣玉衡有虞氏之所以¶
<pb:KR4f0032_SBCK_001-2b>¶
齊七政也爾諸臣其賦之余一人將前席以聽焉小臣固¶
陋不揣懵昧鞠&KR0957;螭㘭摛詞以對夫何般總總以轇轕兮¶
道則或赤而或黃也鴻琳琳焉羃䍥兮環則或單而或&KR0031;¶
也日月旣出没於&KR0292;度兮數則或弱而或强也四游復包¶
絡以三辰兮儀則或陰而或陽也爾其剖異貝於鮫宫兮¶
採竒姿於大秦弋明月於泉客兮輸夜光於海民聚之則¶
璘斒而璀璨兮散之則的爍而晶熒&KR0270;&KR0270;若新荷之擎曉¶
露兮纍纍若淸歌之動微塵爰徵巧曆綴爲斯器上應五¶
行旁羅四氣貫天經於圓軸以聯黃赤之交界天脊與地¶
乎以&KR0117;子午之次飛輪下墊扶鰲極以常安激水生風像¶
蟻盤之不滯爾乃絪絪縕縕經縷縱横南北有秩東西有¶
程赫乎若&KR1693;房琲甲餙綏纓也磊落崎釡崢嶸&KR0444;&KR0256;窞者¶
<pb:KR4f0032_SBCK_001-3a>¶
成窊凸者成陵塊乎若畦分罫布限觚稜也縟堆綺岫繡¶
叠丹崕灼同霜旭駮&KR0002;晴霞袤延織女橫帶匏&KR0050;攝提置¶
閠娵訾驗差烜乎&KR0002;金塘玉沼茁鮮葩也況復用&KR0002;轉圜¶
形如欹案雖刓方以爲圓亦居卑而測遠陳於廷陛之側¶
可以手摘星辰列於&KR0212;鼎之旁足以仰捫霄漢然而蒼蒼¶
太始芒芒兩儀理窮象罔事渉熹微徃來贏縮或一行守¶
敬之所不能算晦明弦望或霍融姚信之所不能知縱靡¶
愆夫圭撮獨懼失乎毫&KR0117;翳璿璣之旣設藉玉衡以窺之¶
維彼玉兮氷雪之精維彼衡兮凖量之平質本無瑕形則¶
同於簫筩美何妨橢價倍重於璜珩衡貫璣中聽低昻於¶
南北輔居環內驗朏朒於&KR0635;盈有玉於斯睨而視之星則¶
玉繩帀布天則翠幙低垂&KR0033;視則珠顆斑斕綴銅丸之歷¶
<pb:KR4f0032_SBCK_001-3b>¶
歷遥挹則銀河淸淺&KR0039;檀靨之離離七曜分行錯雜撒枰¶
間之子五奎聚井零星嵌軫畔之徽羅以爲胸昌谷囊中¶
之句織之成様&KR0002;蘭錦上之詩我　皇於是法古制律天¶
時恢八紘奠四維翔渴烏於畵棟踆玉兎於文㮰浮動如¶
毬璐戺頳曜靈之景輕圓比彈瓊窗横若木之枝糺&KR0056;雲¶
兮賡復旦游化日兮洽重熙置之靈臺與大貝球刀而並¶
重藏之宗廟共赤文綠字而俱垂猗歟休哉其綿億萬年¶
之景運而鞏八百載之丕基也哉湛露濃兮朱顔酡縆瑤¶
瑟兮彈雲和曲終拜手爲璿璣玉衡之歌歌曰我　皇&KR0103;¶
德備高&KR0359;兮不貴異物遠技滛兮渾儀肇始寜自今兮上¶
天垂象聖則欽兮赫赫圓穹高難諶兮鯨鐘龍&KR1206;敝則瘖¶
兮夏鼎啇杆邈難㝷兮維形與器不可以久任兮辟王事¶
<pb:KR4f0032_SBCK_001-4a>¶
<pb:KR4f0032_SBCK_001-5a>¶
<pb:KR4f0032_SBCK_001-6a>¶
　　&KR0364;王閣賦¶
自昔沁水餘公主之園淸漳有王孫之第藍田稱廢將之¶
家靑門實故侯之地家居小巷人傳丞相之賔田近南山¶
客言太后之弟或北接銅街或南連金市況夫長樂貴㣧¶
東阿㓜王&KR0080;齊博望系自平陽出龍樓而婉娩開朱邸以¶
徜徉梁孝則廣通賔客蕭繹則雅善文章淮南則山名桂¶
樹楚國則臺號高堂頃之則㤗宫艸緑魏殿烟黄雖有子¶
&KR0051;吹笙之舘陳思挾瑟之塲上黄侯之離臺别囿竟陵王¶
之玉柱金觴亦復銷沉歇絕髣髴徬徨笙歌散兮風月盡¶
亭榭虛兮羅綺傷沈初明之才情上通天而下涕陸士衡¶
之意氣弔銅雀而霑裳是知世何人之不促人何世之能¶
長徒賦哀於景福祗&KR0009;&KR0099;於靈光而已矣原夫&KR0364;王閣者¶
<pb:KR4f0032_SBCK_001-6b>¶
地接衡廬天分吳楚漢灌嬰洗馬之城&KR0051;殷羡投書之渚¶
南昌乃三江之咽喉洪都亦五湖之門戸名籓旣竹木爲¶
園愛子復芙蓉爲府徐劉應教依稀江上之簾&KR1656;潘左陪¶
軒隱約樓頭之簫鼓然而千年觀閣百代江山戴嬀大去¶
鄫子無還哀美人兮淚盡怨公子兮衣單念繁&KR0160;兮何極¶
悲花月兮難言沿夫明季之將衰也飛燕長安李花河北¶
江陵之文武道消洛下之衣&KR0227;運息千重白馬之軍萬&KR0016;¶
黑山之賊&KR0029;&KR0211;於鸚鵡窗前繫馬於鳯凰樓側空餘玉樹¶
之悲猶見金人之泣繄結綺與臨春奚茲閣之如昔無何¶
而　皇淸永奠玉燭初調吳明徹則投身周境&KR0067;子山則¶
辭跡梁朝韓擒虎折衝軍壘温子昇出入宮僚斥堠少烽¶
烟之警士女多淸晏之謠妙&KR0223;重臣用綏江服&KR0067;征西以¶
<pb:KR4f0032_SBCK_001-7a>¶
重朢特鎭武昌郄太傅以名賢坐備姑孰領軍則秩擬儀¶
同假節則位崇左僕葢我蔡公實以御史大夫出領豫章¶
爲一時名節度使焉時則四境無虞一軍多暇陶侃之姿¶
制&KR0099;慷羊祜之標期儒雅溯疇曩而神傷顧景物而心冩¶
撫靈搆於前人嗣神工於來者眷斯閣以徘&KR0422;獨藴情而¶
瀟灑爰乃召輸般徵楩柟不煩將作之匠寜費水衡之錢¶
結驚鸞之窈窕窮舞鳳之㛹娟儼雕囊之宛爾恍繡闥之¶
依然伊左縈而右拂羗前紆而後旋爰乃朱樓綿亘綺疏¶
葱蒨曲房窅&KR0772;高臺婉轉鑿桂榭之玲瓏&KR0103;蕐簷之繾綣¶
&KR0020;未整而欲斜狀將翔而又變丹靑圖畵有若神仙餙之¶
翠羽錯以金鈿鴛鴦起於梁上玫瑰生於棟間斜通闤闠¶
遥接平原俗&KR0011;數錢之市地疑種玉之田田竇之居縹緲¶
<pb:KR4f0032_SBCK_001-7b>¶
金張之宅蟬聯則見夫紅粧美女靑騘少年啇民輻輳錢¶
貝喧闐咿咿畵角之聲江城夜市歷歷紗窗之下秋水晴¶
川一&KR0016;琵琶彈來檻外萬家燈火照去闌前於是闔府參¶
佐之徒蟬翼翩翻丹輪的爍輕俊則庾氏肩吾雕&KR0160;則劉¶
家孝綽飛羽觴而凌亂眄長空而横薄陪公讌於中天極¶
勝遊於高閣維玉管與金簫遂臨風而競作則有澄波噴¶
欱&KR0477;濤渺&KR0252;江名彭蠡湖曰鄱陽賈客黄龍之舳估師朱¶
雀之航蕩子以明珠作檝倡家以白玉爲檣西風起兮鳬¶
㕍飛烟波泠兮菱芡長垂畵&KR0277;於江上擊大鼓於中塘又¶
若南浦層巒西山崇嶺香鑪幽&KR0201;以逶迤石鏡礧砢而溟¶
涬&KR0477;崖&KR0635;蔽夫金梯匡廬隱現夫丹井朝暉無自匿之鮮¶
&KR0007;夜有長舒之景猨言巖畔之寒狖訝山間之冷&KR0160;榱與¶
<pb:KR4f0032_SBCK_001-8a>¶
碧嶂俱懸綺戸與翠微相映爰乃肆開朱牖盡啟羅幬玉¶
顔旣醉銀箏未收幕府筵終臨高臺而懷古元戎畫靜列¶
巨艦而悲龝思夫帝子旌旗兮風流相賞江山文&KR0872;兮賔¶
朋俯仰金棗長埋兮銀&KR0094;猶朗朱門寂寞兮淥池惆悵惟¶
物&KR0160;之如故兮悼斯人之一徃悲舞舘與歌樓兮但長天¶
之明爽思夫閻公棨㦸兮都督&KR0426;纓子安詞賦兮文筆縱¶
橫將軍愛士兮年少能文藝林勝事兮末座知名彼星移¶
而物換兮見水綠而山靑悵賢王之臺榭兮想詞客之生¶
平於斯時也悲不自勝泣將何及王長史之登山悵眺極¶
多衞叔寶之渡江蒼&KR0252;交集矧復覊人顦顇塞客參差何¶
年泣别幾處相思攀桃李兮三千里贈蘼蕪兮十二時目¶
斷擣衣之信魂消織錦之詞又或王粲從軍徐陵&KR0018;羽官¶
<pb:KR4f0032_SBCK_001-8b>¶
道置餞東門出祖參軍之供帳傾城都護之刀環極浦别¶
蛾眉兮在二八朢龍額兮在三五更或妾家燕趙君住河¶
汾君憐紅粉妾念羅裙製艶曲兮未敢忘懷異香兮不&KR0216;¶
薫抱衾裯兮獨&KR0043;冀砧杵兮相聞正復登高朢遠覩物懷¶
人&KR0029;危闌而躑躅臨複閣而逡廵公乃慿檻而歌振衣而¶
顧授簡鄒枚使爲之賦賦曰飛觀鬱嵯峨平臺捫蔦蘿罘¶
罳還却月屈戌正橫波金尊應對酒玉貌恰當歌絕殊三¶
閣外秋雨剪輕羅又曰千秋聞此閣形勝㨿名&KR0022;檻下芙¶
渠並樓頭蛺蝶&KR0031;王侯不可見花月爲誰長朱闌七十二¶
面面落空江僕本恨人遭逢苦辛潘岳&KR0016;省之年尙餘一¶
歲陸厥凋零之日巳過三齡未躬逢夫讌會徒馳想夫風¶
雲王門養炬抽筆於茂弘之座謝家覧舉揮毫於安石之¶
<pb:KR4f0032_SBCK_001-9a>¶
庭(茂弘安石謂/五/叔祖實菴太史也)遂乃終起而爲之亂曰&KR0364;王閣兮江¶
之汜作巨鎭兮奠方&KR0100;&KR0022;之人兮康且喜風俗醇兮政事¶
美公之德兮在南紀長無極兮永終祀¶
　此題作序易作賦難作&KR0364;王閣賦易作重脩&KR0364;王閣賦¶
　難其年此製體&KR0020;緜宻興會標舉正復三河年少意氣¶
　自豪子安不得擅美於前矣(宋今礎先生評)¶
　子安一序文采　炳然初唐儷語巳屬徐&KR0067;下游敢云¶
　賦家之囊括包舉耶今讀其年大篇擅閎攬之典物抱¶
　淸逈之明心足使江記室慚其英&KR0331;鮑叅軍恧其特秀¶
　豈非南州之弁冕&KR0477;都之鉅麗乎(方外圻)¶
　壬辰秋余過章江&KR0043;石亭寺者二旬面對西山比隣&KR0364;¶
　閣與王子白虹時時訪其遺址惟蔓艸荒烟殘碑剰礎¶
<pb:KR4f0032_SBCK_001-9b>¶
　而巳求所謂畫棟珠&KR0277;無有也惟秋水長天迄今不改¶
　聞蔡公更新後草區禽族咸發冨宏恨不得登眺其上¶
　今讀其年賦飄飄有凌雲之氣其宮啇朱紫隨&KR0020;各配¶
　使人如見建章千門萬戸也至乃發端遒麗神似仲宣¶
　壯采來逢不殊徐幹縟理有餘有景純之綺巧情韻不¶
　匱兼袁宏之梗槪矣(弟吳錦雯)¶
　予少游&KR0364;王閣西山南浦迷離烟月間今屈指將二十¶
　年章門風景猶在夢&KR0304;常賦春感詩末句云夜游苦憶¶
　&KR0364;王閣白月朱欄映彩衣今讀此篇不勝滄海之感至¶
　其含吐膏&KR0160;卷舒雲霧卓然上掩六代盧前王後何足¶
　以位之(弟研德)¶
<pb:KR4f0032_SBCK_001-10a>¶
　　述祖德賦¶
　　　爲安丘張&KR0142;園作也&KR0142;園高曾以來代有盛德維¶
　　　崧乃爲斯賦賦曰¶
牟山巃嵸濰水汪洋蕐子魚擲金之所趙邠卿賣餅之鄕¶
則有天上張星人間公子舊家漂母祠旁夙住淮王城裡¶
常&KR0018;笈於中原遂卜居於仁里龜因食墨以相攸鶯爲遷¶
喬而戾止時則灣名凉水荘號高柯小沛則田廬不别新¶
豐則巷陌無訛陸氏之弟兄宅惟列屋杜家之少長郡夾¶
長河椒聊衍以愈碩&KR0438;&KR1705;緜而更多葢淮南張氏之在安¶
丘者遼乎眇乎代不知其幾何也恒逖覽夫八垓更疏觀¶
乎千&KR2420;疇藝菽以得麻疇種松而遇枳蓽門生執㦸之郎¶
㦸戸有&KR0018;薪之子廷堅之祀忽諸若敖之鬼餒矣雖天道¶
<pb:KR4f0032_SBCK_001-10b>¶
之循環實人謀之臧否惟福善與禍&KR0075;葢鑒觀之甚咫術¶
寧尚假於筳篿理更何煩夫卜筮閱數葉而武安&KR0020;隆隆¶
其將起且夫楩柟欲&KR0033;故屈其枝鵰鶚將翔暫愚其色老¶
其㧞地之材厚厥培風之翼以武安之窮經曁東津之種¶
德徒誇翰墨之&KR0564;未食詩書之力固履運之將亨抑遭時¶
之尚塞惟嗇夫之終畆頼髦士之蒸蒸彼前賢之演胙需¶
式&KR0150;之䋲繩命以基而始固福以歛而逾增騐高門而若¶
劵規近事以彌徵粲粲文林煌煌寰海藝苑君宗人倫模¶
楷檢身則跬歩矜莊御物則丰稜耿介恂恂執玉之容抑¶
抑循墻之戒爾乃禮遵內則卦揲中孚笑史巫之紛若秉¶
忠信以威如少艾誰忺韞櫝保千金之璧禨祥不惑揮鋤¶
唾徑寸之珠(霖海公常有還妾之事又公生平不信禍福/常因卜宅夢一老嫗告日庇公宇下乆幸勿)¶
<pb:KR4f0032_SBCK_001-11a>¶
(遷我當有以相報及啟土見蛇蜿蜒以千百計公日是/疇昔之入夢者乎雖明月之珠我何愛焉卒移置中野)捐¶
長物於生前人安&KR0216;&KR0018;返遺貲於没後信不能渝(公晚年/以槖中)¶
(千金裝付一族長者日吾兒㓜待其成立還之不/則&KR0002;自取之耳後諸&KR0012;長長者卒不&KR0216;負還其金)此公細¶
行之昭昭而大端之皦皦者乎於是天牖其&KR0168;夢呈其貌¶
五福齊臻千祥並告庭來賈氏之彪室有桓家之豹蛇蟠¶
笥上知爲將貴之徵蛟吐懷中識是能文之兆詎期千載¶
而還復得三張之號伯兮嶽嶽季也觥觥曁夫仲子實號¶
三張時則族朢淹華門墻淸峻長兄旣綉虎羅胸季弟復¶
高蟬陪&KR0066;客到集賢之里鶴葢成圍人過通德之坊犢車¶
成陣烏啼府畔遙知御史之家鷁畵船頭羣問孝亷之信¶
揮毫空齊魯之塲持斧下江淮之郡繄次公之積學屬時¶
譽之推賢才邁班揚以上身居季孟之間第五則何慚驃¶
<pb:KR4f0032_SBCK_001-11b>¶
&KR0016;盈川則詎愧盧前射策而名喧日下談經而聲溢天邊¶
況彼鯉庭仍生驥子階旣名蘭園還字&KR0142;髫齡讀諸父之¶
書壯歲&KR0103;一家之史思親則獨行深淳述祖則高文淸綺¶
夫乃愴孝亷之早圽悲大阮之先零僅馳情於想像終結¶
念於生平園中之橘刺藤稍游踪儼在楮上之龍跳虎卧¶
手澤如生抱蔓摘&KR0050;腸斷道傍之瓠求魚緣木人傳樹下¶
之羮(孝亷公果蓏將熟必先奉母常行圃中見遺蓏在地/愀然日誰先吾母食乎遂抱蔓歸又一日&KR0023;嘉魚將)¶
(薦几筵庖人不知誤以入饌公覆羮瘞/之㮔樹其上土人至今名之爲魚樹焉)若夫遠泛淮揚長¶
驅恒代企季父之勲名訪淸卿之梗槪殘旗凍鼓天雄之¶
涕淚恒新古戍空營魏博之謳歌斯在&KR0358;鹺而績奏熬波¶
轉餉而功成賦海相逢南國之舊人盡說西臺之遺愛旣¶
而還轅稷下返轡渠丘愾明經之耆德溯厥考之貽謀嵇¶
<pb:KR4f0032_SBCK_001-12a>¶
中散琴絃餘音未杳徐景山酒器殘瀝仍留四壁竒香尚¶
繪宣和之博古萬竿風竹猶傳墨派於湖州一聞松雪之¶
名情&KR0359;桮棬但見葡萄之樹淚滴松楸(明經公生時有葡/萄之兆故字漢萄)¶
(晚又號松/雪老人)能不景前微之未沬而悟來軫之方遒也哉睠¶
此庭柯臨風歎嗟三辰&KR0485;景四節流波陶彭澤之田園荒¶
蕪巳甚&KR0067;子山之家世惆悵如何懼前修之莫紹苦去日¶
之孔多然而于氏門邉千年喬木欒公社上百尺藤蘿定¶
知平子之遺代皆擊轂預决伯松之後人盡鳴珂家和在¶
陰之鶴塾留時術之蛾染翰方終已爲鳳由作賦濡毫有¶
待爰因鵲起興歌歌曰安丘之山鬱然蒼兮安丘之水浩¶
無方兮疇爲寓公臨淮張兮山高水深並無疆兮冝爾子¶
孫永悅康兮¶
<pb:KR4f0032_SBCK_001-12b>¶
中散琴絃餘音未杳徐景山酒器殘瀝仍留四壁竒香尚¶
繪宣和之博古萬竿風竹猶傳墨派於湖州一聞松雪之¶
名情&KR0359;桮棬但見葡萄之樹淚滴松楸(明經公生時有葡/萄之兆故字漢萄)¶
(晚又號松/雪老人)能不景前微之未沬而悟來軫之方遒也哉睠¶
此庭柯臨風歎嗟三辰&KR0485;景四節流波陶彭澤之田園荒¶
蕪巳甚&KR0067;子山之家世惆悵如何懼前修之莫紹苦去日¶
之孔多然而于氏門邉千年喬木欒公社上百尺藤蘿定¶
知平子之遺代皆擊轂預决伯松之後人盡鳴珂家和在¶
陰之鶴塾留時術之蛾染翰方終已爲鳳由作賦濡毫有¶
待爰因鵲起興歌歌曰安丘之山鬱然蒼兮安丘之水浩¶
無方兮疇爲寓公臨淮張兮山高水深並無疆兮冝爾子¶
孫永悅康兮¶
<pb:KR4f0032_SBCK_001-13a>¶
<pb:KR4f0032_SBCK_001-14a>¶
　憺園賦¶
東海先生西淸學士砥信懷貞處仁敦義里名通德之鄕¶
居作&KR0160;陰之市傳家而朢本駒王邁種而人呼麟子並跗¶
則無林不桂五竇寜賖連枝則何樹非瓊&KR0031;丁詎擬有張¶
氏之長公乃楊家之伯起爾乃&KR0033;對銅街衺延綉陌巷控¶
三條衢交五劇中高定國之閭旁置當時之驛後包董相¶
之園前枕晏嬰之宅於是入靑&KR0200;度綠墀撼屈戌摇罘罳¶
啟橫門之&KR0772;窱遵修㺯之逶迤巷緣折而多誤徑以遼而¶
轉疲忽粉垣之娟然援幽荔以障之歩&KR1231;將窮漸近聽鸝¶
之舘藥䦨乍入巳親鬭鴨之陂至則未暇數池臺之&KR0456;䍥¶
也而先髣髴夫樹石之離竒樹則枯杉十畆老栢千章皮¶
皴半裂腹豁全僵黃偏着雨丹只酣霜支離囷蠢䟦扈昻¶
<pb:KR4f0032_SBCK_001-14b>¶
藏蝌蚪縱橫半程邈李潮之隷蛟螭拏攫是竹王木客之¶
裝石則九&KR0039;恒靑一拳彌秀篁借啼斑玉由血繡蘚蝕紅¶
羊苔纒碧獸嬴政鞭餘媧皇煉就怪同齊女之瘤醜類丈¶
人之僂叱來仙子堪爲韻士之供射自將軍可作高人之¶
漱然而旣饒老木須䕃澄潭不遇淸流空堆錦石此司州¶
印渚尤欣浩淼之觀莊叟濠梁酷愛淪漣之色也爾則鏡¶
影一奩縠紋半搦浪滑如酥波平&KR0011;削茭礙槳而絲柔菱¶
觸舷而蔓弱凌冬而荻緯蕭蕭渉夏而荷粧灼灼半篙卵¶
色染四面之房櫳萬片魚鱗皴兩邊之樓閣時則繚之綺¶
舍嵌以精廬環池以憇夾浦而居紺榭鏤楹視花光爲疎¶
宻長櫩複道依草態以縈紆旣燠房之奥窔亦凉舘之虛¶
無雲淡而篁粉松脂盡粘帷幙月上而簾鈎牎網總落菰¶
<pb:KR4f0032_SBCK_001-15a>¶
蒲而或者臨河&KR0899;&KR0899;一葦何從隔水盈盈終朝徒朢爰童¶
烏鵲之毛頓截虹霓之狀爾乃雁齒齊排鼉梁載上鏡湖¶
則卧以朱欄沙檻則委之綠浪修廊善縐千廽機上之紋¶
短彴恒斜四角盤中之様界破碧鷗之宅常隔東西&KR0128;開¶
紅藕之村自成三兩更橋畔以婆娑值東風之駘宕踠地¶
而桺線千絲拂衣而楊花一桁川觀甫歇巖趣彌遒乃攀¶
峭閣用眺層丘倐八窗之競闢巳萬壑之爭流春人徧野¶
春山滿樓春荑被隴春羽盈疇冷節鞦韆&KR0231;鼓酒旗之會¶
叢祠賽社巫簫蠻管之游莤袂成羣盡綿芉於嶺岫黛衫¶
作隊頻掩映夫松楸能不結遥情之亹亹而增逸興之悠¶
悠也哉夫其座列古歡家慳長物峻只書滛預惟左癖問¶
樗蒱之幾齒畧未經心詢奴價之若何曾誰關臆絕無他¶
<pb:KR4f0032_SBCK_001-15b>¶
嗜寧吹潘岳之笙并鮮閒情詎蠟阮孚之屐錦贉則卷别¶
朱黃銀匱則厨分甲乙在太冲之籓溷置筆札以何疲王¶
仲壬之書籖粘戸庭而奚擇四部五部蘚駁苔斑一瓻兩¶
瓻蝸黃螙碧誰羡王根之邸第翡翠千重寜誇石尉之園¶
亭珊瑚七尺積書巗下津逮聯翩太學碑前肩摩絡繹囊¶
螢多借讀之人懷餅有就鈔之客況復道&KR0011;太丘人如元¶
禮戸罕雜賔門盈好事國僑季札彬彬縞紵之交任昉范¶
雲落落雲霞之氣雍容宛雒之生徒錯遝汝南之車&KR0016;麟¶
衫艾綬顧盻非常櫑具&KR0485;奘衣&KR0227;偉麗風前綉&KR0955;獨孤側¶
㡌而來花外朱輪丞相小車而至至夫烟澄昃景霜耀新¶
曦乍援棣蕚或合荆枝憇怡顔之子舍經伏臘之家祠情¶
懭悢其不&KR0643;心躊躇而自思繄昔經營匪求厥寧園因母¶
<pb:KR4f0032_SBCK_001-16a>¶
搆憺以安名慶芳萱之韶麗欣寸草之敷榮奉板輿而登¶
降&KR0231;萊彩以將迎歲月幾何馳光逝波星姬蝕昴月姊沉¶
河纒翡曷極茹痛何多最怯鵑啼似應&KR0399;魚之泣尤增鶑¶
哢疑&KR0435;原壤之歌遂使春相無聞祥琴輟御橘垂園內永¶
無陸績之歡莪在蒿中彌厪王裒之慕怪春花之萬朶何¶
事殷紅訝秋月之一規居然縞素池邊躍鯉貽向誰人林¶
際放魔歸於何處朝朝毀&KR0484;蒼烏翔以還來夜夜攀號白¶
鶴馴而不去¶
<pb:KR4f0032_SBCK_001-16b>¶
<pb:KR4f0032_SBCK_001-16b>¶
　　銅雀瓦賦¶
魏帳未懸鄴臺初築複道袤延綺窗交屬雕囊綉棟矗十¶
里之粧樓金埒銅溝響六官之脂盝庭栖比翼之禽戸種¶
相思之木馺娑前殿遜彼淸陰栢梁舊寢&KR0339;其跼蹙無何¶
而墓田&KR0261;&KR0261;風雨離離泣三千之粉黛傷二八之蛾眉雖¶
有彈棊愛子傅粉佳兒分香妙伎賣履妖姬與夫楊林之¶
羅襪西陵之玉肌無不烟消&KR0069;滅矢激星移何暇問黄初¶
之軼事銅雀之荒基也哉春草黃復綠漳流去不還只有¶
千年遺瓦在曾向高臺覆玉顔¶
<pb:KR4f0032_SBCK_001-17a>¶
<pb:KR4f0032_SBCK_001-18a>¶
　半繭園賦¶
　　　繭園者崑山葉水部白泉先生之别墅也水部公¶
　　　没後園析而爲三仲子九來於其所受之半葺而¶
　　　新之名半繭園維崧暇日偕二三賔侣游焉遂援¶
　　　筆而爲之賦賦曰¶
將欲包沁水以爲園控終南而建第規天上之鼉梁倣人¶
間之鶴市王根則靑&KR0200;千門樊重則雕櫳百里&KR0339;梓澤之¶
非&KR0160;陋蘭亭之未麗然而逖覽龍編遐稽蝣晷&KR0279;邊之金¶
爵能飛街上之銅駝善徙靑天歷歷虛無兎窟之毫碧澥¶
&KR0252;&KR0252;髣髴蜃樓之氣何如巢父巢中得&KR0367;息之鄕豈若壺¶
公壺内有棲遲之地則有文莊後裔崑岑大儒受㕓鹿邑¶
呼名鳳雛門來好事家多賜書貂蟬七葉蘭錡三吳遂乃¶
<pb:KR4f0032_SBCK_001-18b>¶
性僻蕭棲人耽高蹈築室城隈結廬溪隩境以窄而彌幽¶
地當偏而益妙阮籍則居隣酒壚稽康則室餘鍜竈牖不¶
餙以何松梲非雕而奚&KR0872;纔&KR0182;魚鴨之租僅足鶴猿之料¶
羃䍥靑袍之艸粗可承䄄萋迷紅綬之桃差能妨㡌森梢¶
馺娑崢泓坦迤一瓢日月十笏山河參差磵岫繚繞巖阿¶
&KR0041;茸芳楥斑駮晴莎當其運風斤於匠石宛若抽妙緒於¶
媌娥魯般則繅其鳳鑷郢人乃經彼龍梭乍粉糅而綺宻¶
漸襞績而星羅名曰繭園於焉歗歌夫其蘭坡鬱律蘅&KR0399;¶
汜&KR0500;渉彴㝷蹊臨碕&KR0223;路渦濺沬以騰珠瀑懸崖而振素¶
積百頃之澄潭得千章之老樹驚湍則燠舘凝霜激瀬則¶
晴簷沸雨洞開北牖&KR0033;面層岡巘將頺而未落磴欲仄以¶
還翔盤㘭則三危鳥道擁腫則九折羊腸栝栢則夔呿魅¶
<pb:KR4f0032_SBCK_001-19a>¶
睒松杉則兕踣熊僵翩其反而耀石&KR0160;於粉壁日之夕矣¶
渲嵐彩於閒房爾廼繚曲徑以西遵徼周櫩而右轉浮黛¶
榭於淥波嵌靑墻於鐵蘚篁遮皂筴之橋花隱蒲桃之舘¶
頺陽睨交&KR0224;以澄鮮朏魄映綺疏而蹇産更若橫石梁而¶
左渡躋複道之崇臺赤欄平而礙桺金梯滑以扶梅攀條¶
而千枝近手摘蕋而萬朶承&KR0107;翩更渉夫殊庭投霽目於¶
林坰攬稻畦之一碧挹麥隴之遙靑樵琮琤而出谷漁欵¶
乃以揚舲詢林端之白象靑鴦誰朝壞刹問原上之金鳬¶
銀雁疇氏荒陵固已悟浮生之一致能無嘅大塊之殊形¶
日麗烟和風光淡沲東隣秀鬋南國濃蛾新粧下蔡巧笑¶
陽阿人如初日思比流波亦復出瓊鋪而掩冉入金谷以¶
猗儺髩臨風而綠&KR0367;衫映水而紅拖乍匿叢而展謔或藉¶
<pb:KR4f0032_SBCK_001-19b>¶
卉以聽歌更有顑顄末賔覊孤猥士十年之書劍未成一¶
夕之悲歌忽起名乆列夫瑤籖遇難逄夫石髄&KR0643;行國以¶
相羊暫窺園而徙&KR0029;加以&KR0160;陰道士少室名僧仙客則修¶
琴三市異人則賣藥諸陵趙代之鳴箏躧屣幽并之挾彈¶
呼鷹豪家借歌舞之塲紅么一曲上日&KR0721;綺羅之會綠醑¶
三升莫不緌袿綷䌨轊轂縱橫慕原嘗之意氣託袁灌以¶
生平於是俯淸川眺碧嶂䔩蘭肴斟桂釀百嬌激蓮子之¶
壺獨鹿舞蔗竿之杖短簫則燭下凄淸長笛則闌邊寥亮¶
忽若木之將淪已素娥之欲上喟粉練之斜縈攪沉思於¶
夜情撫長宵之烟月追曩日之軒楹墅尚未乞於羊曇宅¶
猶未割夫郈成洛下之機雲則弟兄並宇山陰之羲獻則¶
少長隨行曾四節之如馳匪昔年之盛時燕分泥於故壘¶
<pb:KR4f0032_SBCK_001-20a>¶
鷗通夢於隣池將毋類山間之圓魄亦毎因弦朢以盈&KR0635;¶
也耶主人乃拂衣而起&KR3789;軒而玩屬坐客使盡觴命鄙人¶
而爲亂觀乎止矣何須後算之全顧而樂之巳復前游之¶
半¶
<pb:KR4f0032_SBCK_001-20b>¶
<pb:KR4f0032_SBCK_001-20b>¶
　　看奕軒賦¶
若夫北垞靜深南滎&KR1132;嵼逶迤皂筴之橋&KR0772;窱辛&KR0421;之舘¶
藤梢礙帽以誰抉橘刺牽衣而莫剪廬同諸&KR0081;門前之桑¶
巳猗猗家類王陽墻外之&KR0037;何纂纂花名蠲忿以枝長竹¶
號掃愁而節短何況宅區前後街距東西東方小婦仲孺¶
賢妻壁帶則銀缸不異門楣則畵㦸偏齊多子之石榴對¶
結相思之嬌鳥&KR0031;棲楊子㓜種豆之餘&KR0498;箏互響陶淵明¶
采菊之暇&KR0037;栗紛携爰有桓家阿買李氏衮師或挽鬚以¶
問或繞&KR0176;而嬉膠東則五色之錦箋競劈醴陵則一枝之¶
花管分題洵可懷也於胥樂兮旣乃眺長洲之鹿苑惆悵¶
絶多張廷尉之雀羅感愴不少田單之功名何在無意游¶
齊亷頗之忼&KR0099;猶存還思用趙燕丹徃矣賣漸離爲宋子¶
<pb:KR4f0032_SBCK_001-21a>¶
家奴卓氏依然雜司馬於成都傭保天哀韓愈之窮鬼奪¶
桺州之巧矧復三湘浪駭六詔烟迷田園烽火鄕關鼓鼙¶
嗟巢幕而爲燕歎觸籓其類羝杜老則堂無鵝鴨於陵則¶
井有螬蠐於是尠焉寡歡悄然不懌爰葺斯軒&KR0643;云看奕¶
然而寂寂虗堂寥寥短几旣無坐隱之賔復鮮手談之器¶
濳闚而不見爛柯竊聽而誰聞落子幾同莊叟之寓言莫¶
測醉翁之㣲意嗚呼噫嘻我知其㫖世一龍而一蛇運或¶
流而或峙彼賭宣城之太守者公豈其人而看棋局於長¶
安者古寧無是耶先生不應欠伸而起亟命傳觴頺然醉¶
矣¶
<pb:KR4f0032_SBCK_001-21b>¶
　瑞木賦¶
　　瑞木賦者陽羡陳維崧之所作也壬寅夏四月之¶
　　　吉少司農周櫟園先生葬其太翁如山先生太母¶
　　朱太夫人於鍾山北&KR0200;石之陽輀車旣駕虞歌將¶
　　　闋司農痛音容之杳邈腃廧翣以躊躇凄戀裵&KR0966;¶
　　　撫視備至見太夫人匶底異紋鬰起作竒石狀其¶
　　　上卉木蓊翳樛枝縈拂嘉條攢布觀者萬人咸稱¶
　　　靈瑞維崧乃殫思尠慮&KR0103;爲斯賦以俟采風者錄¶
　　　焉其詞曰¶
昨汝南之&KR0160;胄兮叶歸昌之姬㥲歷日月而颺聲兮代羽¶
儀於王國懿鴻鈞之斡運兮&KR0098;無頗其埏埴初綿&KR1705;於大¶
梁兮旣里仁於南服繄哲考之誕降兮緬純淑之嘉則纗¶
<pb:KR4f0032_SBCK_001-22a>¶
余芳之葐蒀兮竦余身以正&KR0033;王姬&KR0103;吉日而&KR0117;降兮詠¶
蘋蘩之孔嘉舘朝築夫穠李兮頌夕獻夫椒&KR0160;攬百禮其¶
靡愆兮紛總總其珩牙奉槃匜而克相兮流徽音於笄珈¶
維坤儀之温粹兮爰降康之實多皇覽&KR0236;厥祚㣧兮芬肸¶
蠁於幽遐孕星精而踐夢兮摭若木以委佗爾君子之端¶
慤兮獨懷仁而抱義餐翰墨以爲糧兮紉夜珠以爲佩夜¶
袒免以擗踊兮旦汍瀾以愴神朢&KR0200;石之高崗兮蔚乎百¶
年之佳城背攝山而袤延兮欱淮水以崢泓墨人旣恊之¶
以吉兮簭氏復吿之以貞廞厥車於山椒兮虞歌鏘其凄¶
鳴馬遲囬而不前兮旐差池而顧慕褮衣颺而復停兮淸¶
酟設而未御&KR0029;墓門而悚惕兮臨竁穴以沉思撫綠鐕而¶
抽裂兮淚覆面而沾頥羗蛇行而鼠泣兮流觀乎廧翣之¶
<pb:KR4f0032_SBCK_001-22b>¶
周坻&KR1224;折髂而不任趾兮跽深墨焉其睨之呼天只而無¶
聲兮旋至於母氏之&KR0007;堂䐸竒理之鑱削兮惝怳乎竹石¶
之縱橫其爲狀也谸谸芊芊非雲非烟褰縐戌削屈橈璘¶
斒難得而殫稱焉鴻淋淋兮詭汨汨兮䦒砢乎若深崖幽¶
壑霜皴雷剝龍質而虎章棧齴乎若枯㯶病栝抗峯冠日¶
欲&KR0367;而難僵溶兮沇兮夏雲䙰褷翍雲錦而下張葳兮&KR0331;¶
兮九苞勃窣䌨綉臆而高翔爾其擢&KR0655;柯以㛹娟兮聳修¶
條之鬖髿則孝子之白&KR0160;也爾其潄綠葉之澹淡兮揚素¶
莖於陂陁則詩人之蓼莪也爾其挺虬龍之異姿兮學松¶
栢之遺&KR0033;則忠臣之屈軼也吾聞庶人之純孝兮澤林茂¶
而浮珍舒怪草秀於階闥兮瀵㵫出其神魚又聞先民之¶
列傳兮躬&KR0018;土而爲塋屹岧嶤之五尺兮松竹蓊焉而自¶
<pb:KR4f0032_SBCK_001-23a>¶
生未&KR0002;茲之顯瑞兮心猶豫而狐疑言握粟而出卜兮召¶
太人其占之占曰天&KR0236;公純嘏苾苾芬芬是剝是饗神保¶
是將俾爾熾而昌又曰母氏之德維其偕矣庶草蕃蕪答¶
嘉祉矣和氣致祥靡所違矣子孫篤之是以有慶矣亂曰¶
非惟篤之又汜布&KR0500;之一家之吉兆在萬方帝開左个矞¶
矞皇皇爰立作相之紀之綱山出器車藪游鳳凰竒水效¶
順朱莖呈芳百靈調和四民悅康輔佐緝熙比隆陶唐¶
<pb:KR4f0032_SBCK_001-23b>¶
　白秋海棠賦¶
　　巢民先生齋中有白秋海棠花余愛其姿制娟靜¶
　　　而神理柔楚乃爲茲賦賦曰¶
有逍遙客&KR0056;者生於莫愁之村長於忘憂之舘懊儂之聲¶
旣輟合歡之斚常滿放誕優游蕭條閑散藝唐棣之翩翩¶
種&KR0037;樹之纂纂同心則梔子爲徒蠲忿則萱花是伴一日¶
者過幽憂公子之廬而欵焉公子門無車騎室有琴書夙¶
喜野卉雜蒔芳蔬樹名貞女木號隱夫靈均爲九畹之圃¶
泉明有五桺之居於陵則灌園自食兒寛則帶經而鋤爰¶
有一種布於階砌靡曼綿芉柔明淸麗姣如好女姿首異¶
制施粉大白&KR0029;秋而綴客&KR0056;見而問曰此非所謂秋海棠¶
乎厥名斷腸思婦所變葉如其衣花如其面一云怨女淚¶
<pb:KR4f0032_SBCK_001-24a>¶
染所成生於墻下海棠爲名洵哀離之微物而閨襜之幽¶
情也公子胡若是翫之曷不徙於忘情之域移於無何有¶
之鄕仰天歌烏樂且未央公子膝席而起揖客而語曰客¶
何見之晚也且夫僕本恨人秋多悲氣秋臨水以登山人¶
懷䜛而畏誹扇淒馨以自攄抱幽芳而相慰才人以薄命¶
稱珍小物以傷心見貴矧夫白者逈出㝷常亭亭别舘泫¶
泫廽廊南朝妙伎西曲名倡&KR0525;心緯繣紈質飄颺輕紅初¶
退暈碧相當無心約翠息意安黃顔如虢國色配何郞時¶
披寶蒜斜傍銀墻隔珠&KR0277;而㓜眇入明鏡以微&KR0252;秋雨則¶
朝朝界粉秋風則夜夜飛霜疇不悄焉魂與黯然神傷鍳¶
此淒淸之色憐其寂寞之粧羗乃妾住江南君家河北君¶
戀鉛&KR0160;妾辭雕餙臨銅黛以傷神撫氷絃而沾臆騐榴裙¶
<pb:KR4f0032_SBCK_001-24b>¶
之淚&KR0039;不是臙脂看&KR0340;帳之情人都無顔色若夫班姬失¶
&KR0194;陳后辭恩齊紈有恨金屋奚言着方空而嘆息掛曲瓊¶
而煩&KR0072;羅與綺兮嬌暮秋珠與玉兮泣黃昏化爲皓魄宛¶
爾芳魂至於蔡琰無家王嬙作客永訣京&KR0160;長依蠻貉&KR0009;¶
血淚於琵琶冩哀情於笳拍紫臺則山河俱縞靑海則關¶
城盡白流玉筯之縱横恐白頭之棄擲倘作朢夫之石月¶
是形容如過妬婦之津雪爲魂魄&KR0002;斯之類賦不及誇莫¶
不懷貞抱慤絕纇離瑕怨良人之不見願廓處以長嗟&KR0029;¶
㣲風而延佇恐白日之西斜豈與夫纓桃綺麗荳&KR1958;驕奢¶
桃李倡家之樹菖蒲蕩子之花松栢則年年繫馬楊桺則¶
夜夜藏鴉所可方其婀娜並此芬&KR0160;也哉客&KR0056;曰善湘吳¶
旣酎朱顔半酡攀枝折條相和而歌歌曰秋旣晏兮夜巳¶
<pb:KR4f0032_SBCK_001-25a>¶
沉白露下兮靑楓林憺佳期兮悵難㝷玩幽姿兮思愔愔¶
物猶如此兮人何以任¶
<pb:KR4f0032_SBCK_001-25b>¶
　　白丁香花賦(有小序)¶
　　　余居停主人蔣元膚砌畔種有此花三春欲暮花¶
　　　開似雪元膚隔牆呼飮并言毎歲有紫花半樹交¶
　　　枝並跗掩暎殊佳今紫者萎矣屬予有&KR0016;省之悼¶
　　　　一聆斯語泫然不知涕泗之何從也&KR0643;爲賦之¶
　爾其花壓半簷香籠一樹莟小偏嬌苞纎逾嫭牆邊寂寂¶
　雪貍亂撲以疑無月底瓏瓏白燕&KR0359;藏而易誤何曾肥艷¶
　鬬門外之梨花絕不輕狂趂陌頭之桺絮數枝暗坼三更¶
　之銀漏同淸萬朶爭開十丈之紅樓頓素甫䍡&KR1913;以酥融¶
　旋紛披而綺互初掩冉以臨風復竛竮而怯雨況復銅駞¶
　巷側丹鳳城隈春&KR0359;緩去夏淺徐來訝雕櫳之鮮杏憐綺¶
　閣之無梅候尚遲夫芍藥節未届乎玫瑰此花於是呈皓¶
<pb:KR4f0032_SBCK_001-26a>¶
質綻瓊腮歌宛轉舞毰毸春無霜兮霜泥泥晝少月兮月¶
皚皚越艷聞名喚作枕邊之墜珥(江左呼婦人/耳璫爲丁香)燕姫耀首¶
折爲馬上之橫釵何能不翫苕&KR0160;而製賦眄玉樹以停杯¶
也哉疇昔之年雙花可憐參差並媚攬抱交妍焂紫姑之¶
不見俄紫玉之成烟花謝兮紫臺難到月沈兮紫府難圓¶
賸一堆之粉淚濕萬縷之香綿桐是&KR0012;生莫綰同心之結¶
藥名獨活空思續命之縁惜仳離於綺節就惆悵於哀絃¶
春去兮堂堂花開兮斷腸願將花下土燒作紫鴛鴦¶
#+PROPERTY: JUAN 1
#+PROPERTY: FILE SB04n0540-001陳迦陵文集湖海樓詩集-卷第一.
<pb:KR4f0032_SBCK_001-1a>¶
湖海樓詩集卷一¶
　宜興陳維崧其年著¶
崑山葉方恒學亭　維岳緯雲¶
合肥龔鼎孳孝升　宗石子萬¶
太倉吳偉業駿公　男履端¶
吳江計　東甫草　姪　洢¶
　辛丑¶
　　哭趙舍人而忭¶
不信斯人没徐思竟果然死應無此法鬼豈罷相憐意外¶
登床客愁中掛劍年知君埋玉樹偏愛蜀岡邉¶
　　其二¶
一慟渾無極吾生路巳迷君愁眞賦鵩我到爲歌驪(予以/送友)¶
<pb:KR4f0032_SBCK_001-1b>¶
(沂北上來䢴詎意/遂成永訣也傷哉)天定憎文藻魂應怕鼔鼙連朝車過處¶
頭爲㦸門低¶
　　其三¶
前夕銅街滑謀歡趙勝家䨇&KR0742;紅綬帶小立碧油車擲果¶
年方少吹簫月未斜只今泉路畔誰唱後庭花¶
　　其四¶
去國浮湘日從親入洛時家鄕鸚鵡賦官閥鳳凰池楚些¶
猶堪續燕歌祗自悲十年愁出處爾意我&KR0359;知¶
　　其五¶
聞爾南歸後嫏嬛卷自捜勇能穿虎穴細必冩蠅頭錄史¶
存檮杌歌騷註蹇修牙籖今已散涕泗自然流¶
　　其六(全首爲洞/門先生也)¶
<pb:KR4f0032_SBCK_001-2a>¶
白髪高堂在天涯淚眼枯老難&KR0184;愛子前巳哭家駒(友沂/令弟)¶
(前巳卒/於京邸)不見庭前鯉空啼府上烏潞河風雪夜音信抵京¶
無¶
　　其七¶
憶昨垂楊渡春江送汝旋路過神女廟人問孝亷船出世¶
皈龍&KR0090;思親作杜鵑南朝&KR0067;鮑盛獨行&KR0116;君賢¶
　其八¶
京輦連天末羣公待爾頻如何爲此别可惜只斯人帝憶¶
靑鏤管家傳白角巾一臺空二妙又報捕吳均(薗㳄/也)¶
　　讀史雜感¶
韋杜聲名尺五看過江門閲重臺端酒嘗少府都堂醖食¶
異羣兒别室餐此日南牙紛棨㦸當時東冶聚衣&KR0227;不堪¶
<pb:KR4f0032_SBCK_001-2b>¶
漂泊干戈際憔悴桓郞鬬鴨欄¶
　其二¶
耻從馬槊競勲階生世風塵事豈諧絕憶爲歡干日酒何¶
妨作逹八關齋白衣失路逢江鮑靑史傷心到愍懷猶記¶
永嘉南渡日諸公裙屐上秦淮¶
　　其三¶
駕出龍樓幸玉河閣門侍從共鳴珂詔來文學賢良難擬¶
闢耕田孝弟科卜筮百家堪纂習屠沽六宇恣搜羅蹇予¶
匡鼎慚無補十載窮經枉揣摩¶
　　其四¶
宣武門前響射堋弓刀千&KR0016;劇慿陵責言日見移文至監¶
稅還愁&KR0358;算增兩姓君王鐫鐵劵百年甥舅誓金縢廟堂¶
<pb:KR4f0032_SBCK_001-3a>¶
歳幣如長策杼柚東南恐不勝¶
　　其五¶
十二銅街報盛秋天隂伍伯呌啾啾戴淵戌主收臺下袁¶
粲軍人送石頭亂世文章還九命古來&KR0577;&KR0701;足通侯慿君¶
莫話丁都䕶幕府山南大慮囚¶
　　其六¶
聞道尋陽下舳艫千年形&KR0020;熟籌無人言王衍眞名士我¶
識桓温定老奴河伯宮開惟娶婦井公臺好只摴蒱黿鼉¶
頓徙蛟龍改遺恨江流八陣圖¶
　　其七¶
鄠杜山南酷暑煩佛狸從此罷臨軒鶴歸&KR0160;表靑天老龍¶
去中原黑水渾遂使親王皆顧命爲留大姓獨承恩從官¶
<pb:KR4f0032_SBCK_001-3b>¶
哭擁輼輬出多恐經過漢主園¶
　　其八¶
左樞旄節爛光&KR0160;制府軍容又建牙特給鼔吹踰十部橫¶
分蠎玉鎭千家主持朝議飛魚袋開拓輿圖獅子花衮衮¶
興朝多絳灌只餘流涕賈長沙¶
　　其九¶
世皇禮斗朝元殿午夜天壇栝柏隂紫府醮塲驂鶴馭&KR0007;¶
都觀壁砉龍吟求仙使者黃金藥奉册祠官綠玉&KR0426;縹緲¶
燕齊迂怪士竹宫桂畤日蕭森¶
　　其十¶
吳質翩翩白麈郞若爲投竄到窮荒關當碧海靑山界人¶
在玄貂紫鼲旁考掠三年聞減死飄零一夕只思鄕流官¶
<pb:KR4f0032_SBCK_001-4a>¶
枉把長城築多恐崩城爲&KR0142;梁¶
　　其十一¶
伽藍十里鳳城阿六季風流名理多&KR0047;國高僧推寶誌東¶
宫小字擅維摩祗洹淨&KR0319;靈猿&KR0582;舍利精經白馬䭾從此¶
公&KR0056;躭惠業擬將玉帶換漁簑¶
　　其十二¶
閱武堂開大將營關東賔客太縱橫佽飛年少能椎墓都¶
尉&KR0012;兒慣射生鐡鎖橫流江萬里錦袍高讌月三更千夫¶
盡說從軍樂老革黃昏滿一城¶
　　其十三¶
董承嬌女拜充&KR0160;别殿沉沉鬬鈿車一自恩波耑戚里遂¶
令顔色擅官家驪山&KR0231;馬人如玉虎圈當熊臉似霞玉柙¶
<pb:KR4f0032_SBCK_001-4b>¶
珠襦連歳事茂陵應長並頭花¶
　　其十四¶
碧雞主簿到炎方笑指丹崖說&KR0039;蒼六詔風&KR0547;&KR0414;五管百¶
蠻風俗雜諸羗滇池草没戈鋋斷黔國營空帶礪荒爲諭¶
西南身毒國雄藩今已拜眞王¶
　　其十五¶
名王乗傳下江州稅畆燒荒百不休譯字每煩中屬國徵¶
符偏壓大長秋觴飛白雪琵琶咽帳舞黃雲篳篥愁最是¶
濼陽身手徤射鵰親歷海西頭¶
　　其十六¶
頭白延年昨日歸上都風景說依稀玉河花桺春行炙鐵¶
嶺牛羊夜打圍有客高陽&KR0414;赤罽何人長樂典黃扉天家¶
<pb:KR4f0032_SBCK_001-5a>¶
角觝人知少舊曲開元聽總非¶
　　其十七¶
開門一戰㨗書收縹緲鯨鯢瀚海頭擊柱宫中呼萬歲登¶
壇閫外爵通侯蓮花繡幕狂排劍桃葉妖姬醉築毬莫訝¶
酬勲無異數梁公今已鎭南州¶
　　其十八¶
白浪靑燐戰氣高斷崖殘壁揷崩濤&KR0138;聞徐福求仙入又¶
報孫恩棄艦逃蒲&KR0011;海荒驚徙帳之罘山逈笑横刀三山¶
宫闕虗無甚遮莫樓船竹箭勞¶
　　其十九¶
稅罷緡錢&KR0358;酒酤司農廟算一愁無曾聞歷代初年詔盡¶
賜三軍所過租滄海月明催輓運閭閻春老廹征輸太平¶
<pb:KR4f0032_SBCK_001-5b>¶
誰切匡時論此日監門好繪圖¶
　　其二十¶
親臣保障八公山宻旨三冬竟賜環遼左家聲原日下淮¶
南仙訣自雲間龍媒踣地犀船歇驃&KR0016;朝京虎節閒多少¶
&KR0067;樓參佐在蕭蕭明月照愁顔¶
　　雨發延令道中¶
蕭晨遵修&KR0151;揮袂謝賔餞授綏陽巳微于野雨初泫僕夫¶
吿況瘁覊子疲登踐弭節一躊蹰川原曠以緬牛羊被寥¶
廓竹木冐淸淺游鱗&KR0222;寒流矯羽警層巘歲序聿云暮懷¶
歸緒輾轉抗策凌逥谿驅車歷荒蘚悠悠林樾間遙&KR0469;畧¶
堪辨¶
　壬寅¶
<pb:KR4f0032_SBCK_001-6a>¶
　　三月三日庭中牡丹盛開同家半雪賦¶
道政坊中長綠苔當春猶見數枝開金鈴紫幔都無分日¶
炙風吹更可哀士女兩京愁戰伐鶯花三月傍樓臺曲江¶
舊事吞聲甚野老分明見刼&KR0069;¶
　　其二¶
絶代名花擅雒陽當時曾記艶姚黃隨風細嫋天津外帶¶
雨斜開汴水旁雨黑蛟龍蟠玉牒山靑麋鹿走金床百年¶
離&KR0112;春前恨頭白逄人說憲王(牡丹洛陽第一當時周憲/王籓府初開頗極一時之)¶
(勝自河决汴梁故宫失守舊/事不可問矣因對花及之)¶
　　見鳥爲貍奴所攫食而歎之用梅村集中松䑕韻¶
春日升南樓課僕芟柴棘呀然欒櫨㴱歘見蒼鶻立蠢腹¶
漲膨脝銳頭抱㤕&KR0357;懼人迸欲高失&KR0020;飛難疾余乃撼壁¶
<pb:KR4f0032_SBCK_001-6b>¶
呼聲强恃理&KR0033;焉有翰&KR0472;塲容此野鳥突況又戸牖扃難¶
受逋逃逸一呼翮巳倦再呼追正及可憐一入手馴擾如¶
熟習吾家有嬌女績麻日尋尺傾筐出針線懼彼復騰擲¶
縶之欄楯間試以詘其力嗟爾鳥來前貴賤理則一爾我¶
無詐虞何由被覊縶吾家讀書樓少保所開斥本以藏琴¶
書匪&KR0582;爾竄匿奈何白晝間公然相主客樓西纒枯㯶樓¶
東偃死柏雷劈翠鬛焦雨落蒼皮濕爾可長子孫爾可覔¶
衣食告爾爾不聞爾反此闌入架上鄴侯籖穢汚恒狼籍¶
畜怒我不言賈勇爾奚益崑山小石壁酷愛肌理白傳自¶
處士公婆娑見手跡詎&KR0216;瑩潔姿亦受黦汚厄我又昧作¶
家不曉什一息荒田失耘菑廢圃少種植破囷露餘糧悉¶
從齒牙摘爾復肆老饕呼朋徤越陌蹂躪及芻藁踐&KR0191;到¶
<pb:KR4f0032_SBCK_001-7a>¶
籉笠侮我詎一朝禦汝無片策我今姑小創爾後無入室¶
主人&KR0472;者流&KR0394;夾曾手葺爾亦血肉軀&KR0216;不相矜惜江湖¶
莾浩蕩乾坤大几席誓令天上鶱免作盤中炙努力食殘¶
羹强起餐遺粒所媿主人貧粗糲無萎積語竟解其縳縳¶
&KR0485;繩阨塞解繩未及終决起墜牆壁誰何貍奴蹲踞竇伺¶
其急磨牙橫咀噬排爪如宻櫛利害轉盻間世事鬬疎宻¶
計泄遘迍邅肉躁受&KR0366;擊但知前可圖不料後有敵智短¶
値豫且途窮困烏&KR0023;嗚呼處斯世萬物相煎廹求生貴有¶
道逃死亦多術我心五嶽興懷抱塡於邑眼前細碎多亦¶
使心䰟栗劉項互縱橫雞蟲喧得失於茲悟至理勿效兒¶
女泣拄頰看二豪委懷視七國皇天&KR0297;報應刑罰用㴱律¶
田蚡傾竇嬰范睢避蔡澤自古巳云然誰怨復誰德¶
<pb:KR4f0032_SBCK_001-7b>¶
　　惆悵詞二十首别雲郞¶
作客天涯四載餘江城燈火倍愁予一枝瓊樹天然秀映¶
爾淸楊照讀書¶
　　其二¶
乍見筵前意便親今生憐惜夙生因莫言自小靑衣賤也¶
是江淹傳裏人¶
　　其三¶
命不如人黯自傷只緣家難&KR0417;他鄕旅窗若少雲郞顧海¶
角寒更倍許長¶
　　其四¶
中酒將離思不禁年年桐樹碧愔愔物猶如此難爲别怊¶
悵無言淚滿襟¶
<pb:KR4f0032_SBCK_001-8a>¶
　　其五¶
落拓分司老更狂半生踪跡總他鄕分明記得從前事鈿¶
&KR0327;牙籖共一床¶
　　其六¶
弱桺輕雲盡可憐當時身畔鬬嬋娟桺條今日歸何處祗¶
剰寒雲似昔年¶
　　其七¶
薄命都由技藝工憐才那復古人同平原座上人如許獨¶
酌椒漿酹馬融(馬羽長先生最愛/雲郞時巳没矣)¶
　　其八¶
記得端陽五月中君曾薄醉&KR0029;疎櫳分明一幅瀟湘水斜¶
墜明霞數縷紅¶
<pb:KR4f0032_SBCK_001-8b>¶
　　其九¶
三鼔出門烏夜飛五更還家星&KR0043;稀水晶樓角幾時煖獨¶
坐待君歸不歸¶
　　其十¶
不歸獨坐到天明斜&KR0029;香篝嘆息輕䑕&KR0191;筝絃聲窸窣錯¶
疑人叩獸環聲¶
　　其十一¶
豊樂橋南白酒旗大夫廟後綠楊枝而今緣盡何須恨曾¶
見羊車絕妙時¶
　　其十二¶
城南定惠前朝寺寺對寒潮起暮鐘記得與君新月底氷¶
紋衫子捕秋蟲¶
<pb:KR4f0032_SBCK_001-9a>¶
　　其十三¶
洗鉢池頭弄玉荷荷開浪滑畵船多不知何日蘋洲岸重¶
聽徐郞水調歌¶
　　其十四¶
歸棹原期七夕前維摩因病暫相牽那知看過穿針會無¶
數傷心到眼邉¶
　　其十五¶
玉碎花殘畵閣前相依無計說相憐只今掩面㸔歌舞愁¶
殺天涯玳&KR0536;筵¶
　　其十六¶
池塘秋水碧&KR0639;&KR0639;細草沿堤軟似茵&KR0009;語高樓休挾彈鴛¶
鴦終是一心人¶
<pb:KR4f0032_SBCK_001-9b>¶
　　其十七¶
鵲腦將殘酒再斟此生何以報知音斷紈碎&KR0472;無多語珍¶
重文人一片心¶
　　其十八¶
征鞍每歳愁中跨短棹今年病裏還自是離人無限淚平¶
添秋水到吳關(余自東臯歸每歳從陸/今秋水巳&KR0033;接驥沙矣)¶
　　其十九¶
别時爾母病闌珊門戸蕭條藥餌難他日高堂强飯後臨¶
風覔&KR0083;報平安¶
　　其二十¶
瓊花觀裏無窮樹雪壓霜欺總不妨獨有一枝憔悴甚願¶
邀雨露到東皇¶
<pb:KR4f0032_SBCK_001-10a>¶
(蔣大鴻怊悵詞序曰徐生紫雲者蕭郢州尚㓜之年李/侍郞未官之歳技擅平陽家臨淮海託身事主得侍如)¶
(臯大夫極意憐才遂遇頴川公子分桃割袖於今四年/雖相感微詞不及於亂若乃棄前魚而不泣&KR0102;軒車而)¶
(彌愛眞可謂&KR0194;&KR0359;綠鞲歡踰絳樹者矣維時秋水欲波/&KR0007;蟬將咽公子乃罷祖帳而言旋下匡&KR0451;而引别江風)¶
(千里詎相見期厥有怊悵之篇曲盡離憂之致僕豈無/情奚能勝此傷心觸目曾無解恨之方拊節和歌翻作)¶
(助愁之句一時同人/爭和是題詩多不載)¶
　　秋日泛水繪園洗鉢池¶
秋水滑如綾量之不能尺女兒語篙師何似羅裙白¶
　　贈蔣氏¶
銀燭澹瑤天金尊敞别筵如何未及發忽見渡江船船頭¶
載蔣生船尾戞秋烟手持綠玉杖口誦靑霞篇曩游君憶¶
否憶在鴛湖口枉渚採紅蓮逥谿搴碧藕碧藕雜紅蓮樓¶
邉映水邉歡當三五夜儂有十千錢入門各自媚出門解¶
<pb:KR4f0032_SBCK_001-10b>¶
相憐一别風塵中思君比流泉石頭城上月圓景何曾没¶
照得六朝人白盡千秋髪此地又逢君烏啼夜已分尋君¶
桃葉渡呼我鮑參軍俠客櫻桃帳倡家蛺蝶裙相逢成一¶
笑不復嘆離羣吳頭亘楚尾篙師&KR0219;如鬼大艑下長江握¶
手詎能幾我去上&KR0045;州瓊花落幾秋江都花月好今日使¶
人愁呼鷹隋&KR0080;側走馬蜀岡頭倐忽四五年幸舍長淹留¶
歷歷寒山寺聞寄相思字不見&KR0009;書郵空洒懷人淚君住¶
種山陽幾載發錢唐謁帝三天子躡屩赤城梁古來勾乗¶
地不減祝雞鄕如經禹王廟還飮玉妃漿廽首若耶溪姓¶
氏徒芬芳五千君子國不及一紅粧疑有傾城人娟然浙¶
水旁綺羅儻未邈髣髴遘明璫八月金颷起車輪徂地肺¶
招手大茅君長揖&KR0160;陽子&KR0160;陽遶建康龍虎鬱相望定有¶
<pb:KR4f0032_SBCK_001-11a>¶
金庭客來尋丹竈方攝山空靉靆高座自靑蒼翩然不可¶
遇&KR0033;過廣陵鄕君欲到淮南我欲辭江北載汝上艅艎同¶
汝還鄕國我家罨畵溪久廢蓼莪詩兩親猶未葬䨇淚自¶
然垂待卜靑烏宅煩鐫黃絹碑人生重相見相見莫相離¶
　　方竹杖歌爲萊陽董樵賦¶
山東董樵忽見訪入門手持方竹杖我亦生平屠狗人對¶
此蒼然屹相向董樵董樵眞吾徒胸中豪氣無時無談兵¶
肯事東諸侯作騷&KR0033;學屈大夫翻然南下浮東吳亦復窈¶
窕尋仙都廣陵城外秋風冽黃鬚半作蝟毛磔喚我同登¶
大酒樓此竹由來爲予說今年三月游金&KR0160;丹梯紺壁凌¶
朱霞采芝偶入烏傷地看竹閒過衛鑠家此竹檀欒不易¶
得愛之拍手徒咨嗟倪家女子非恒流知有人間韓伯休¶
<pb:KR4f0032_SBCK_001-11b>¶
劚來恰贈一竿竹伴我名山禽同遊我聞此言揮百杯醉¶
餘不合成悲哀瀟湘斑竹竟誰在九疑荒塚生蒼苔況聞¶
官軍大戰勝今年卭杖西南來方圓枘鑿不相入爾持此¶
杖胡爲哉勸君携歸玉女盆前住不爾此杖驍騰作龍去¶
　　懊惱曲¶
依稀無月亦無風靜掩金鋪賦惱公憶得&KR0031;鬟人似玉後¶
堂曾許婿安豐¶
　　阮亭紀事¶
秋風憔悴謝芳姿痩盡瓊花第一枝總是玉人橋上月淸¶
光還似定情時¶
　　其二¶
金鑰銅魚見淚㾗依稀只隔一重門籠中鸚鵡無他語只¶
<pb:KR4f0032_SBCK_001-12a>¶
向逥廊說舊恩¶
　　將發䢴關舟中贈黃海孫無言¶
凉秋九月雜烟雨木葉蕭蕭下江渚客纜猶遲隋&KR0080;潮歸¶
心已到&KR0050;洲樹孫郞追餞出城邉邀我高吟黃海篇片帆¶
巳掛留不得旅愁别緖紛相牽君不見芙蓉之&KR0280;三十六¶
黛溪紺竇飛丹瀑玉乳唯容道士餐銀房只許仙人&KR0043;孫¶
郞孫郞多苦辛年年書劍老風塵月明徒有還山夢白鹿¶
靑猿思殺人¶
　　登五狼同戴務旃無忝范女受賦¶
我今拾級登五狼彦龍安道同徜徉天風吹我落天外乾¶
坤一氣殊靑蒼琳宫紺殿莾欹仄丹崖翠巘紛低昻解鞍¶
頓轡一脫㡌掉臂&KR0033;欲凌扶桑須&KR0119;藉卉臨高岡慿闌白¶
<pb:KR4f0032_SBCK_001-12b>¶
晝隂風凉江流注㵼靜如拭萬頃窈窕玻瓈光少焉蹙沫¶
廽龍堂喧豗鞺&KR1861;聲鏗鏘珠濤雪浪吼終古蜃樓貝闕何¶
琳琅男兒哀樂不可當倐爾懷古心悲傷我聞此山始嬴¶
政掃除六國稱秦皇揮鞭鞭石石入海五老屹立形爲僵¶
又聞隋&KR0774;駐帳殿戎旃江水相輝煌南朝天子歌玉樹隔¶
江此地磨干將塡胸興廢說不盡與客且復趣傳觴舉觴¶
一酌吾竟醉烟江之外吾家鄕十年漂泊不自得不如沙¶
鳥隨帆檣慘焉罷酒卧精舍忽&KR0116;明月窺繩床¶
　癸卯¶
　　留别¶
蘸水漫天一樹絲依稀記得殢人時感伊移種金溝日還¶
認停鞭馬上兒¶
<pb:KR4f0032_SBCK_001-13a>¶
　　其二¶
一畨歡笑一畨愁來是春㴱去是秋誰料樊川狂杜牧半¶
生䰟夢在&KR0045;州¶
　　書小徐郞扇(雲郞/侄也)¶
旅舍蕭條五月餘菖蒲花下獨躊躇筵前忽聽鶯喉滑此¶
是徐家第幾雛¶
　　酬别渭公¶
囬首金颷拂御溝與君俱作石城游鎖闈紅燭玲瓏夜驛¶
路靑楓窈窕秋亂後功名同&KR0500;落歸來風雨對淹留只今¶
爛醉登高酒重話南朝八月愁¶
　　過崇川訪家善百善百作長歌枉贈賦此奉酬¶
與君共醉城南壚狂鄒(訏/士)憨董(文/友)同歡呼澹娘(女伎/澹生)老大¶
<pb:KR4f0032_SBCK_001-13b>¶
頗善佽三徐女伎江東無史家園上開芍藥陳郞風調亦¶
不惡&KR0191;歌聯臂號酒徒十日平原大笑樂别來潦倒心可¶
憐詩賦何曾値一錢東臯作客五六載阿徐(謂雲/郎也)日日相¶
流連聞君近日亦失&KR0020;十年罷官不得志李廣偏遭醉尉¶
呵范睢正被穰侯忌石頭城下江水流&KR0033;上蘭陵之酒樓¶
彈筝使酒且六博那顧世上龍頟侯君歸病向故園卧軍¶
山山下北風大長鬚忽報客非常小弟翩然却相過開門¶
喜極喜欲狂脫巾大呌驚兩旁據案酌酒頭盡没海天一¶
夜成靑蒼城西白生紅錦靴邀來爲我彈琵琶絃聲拉雜¶
似人語别來萬事吾語汝鄒董於今盡老夫史家園子竄¶
狐䑕澹娘踪跡更&KR0252;&KR0252;聞嫁江頭駔儈郞金郞巳入侯門¶
去花想還歸內教坊(金郞花想俱/徐家女伎名)世間聚散眞可傷阿兄¶
<pb:KR4f0032_SBCK_001-14a>¶
憔悴眠匡&KR0451;小弟明年亦四十轉盻不得誇身强兄時紿¶
我阿徐至强我引滿黃金觴我知此語徒虗耳翻然百感¶
塡中腸言罷琵琶正終曲參橫斗轉殘燈綠¶
　　陸放翁硯歌爲畢載積使君賦¶
畢公古硯硯最竒相傳南宋年間物塵黮苔斑欵識無心¶
太平菴字髣髴(硯背有心太平菴四字/陸放翁菴名心太平)痩如碧珪出禹陵¶
&KR0631;如寶刀來突厥苦遭鑱削只簡傲便委泥沙還彊倔(此/硯)¶
(昔没於水&KR0328;/師以網出之)江頭風雪欺醉漁漁翁拍手來捕魚無何網¶
重舉不得挽起却是紅硨磲漁翁見此心躊躇流涎麯車¶
何計沽正遇項大夫贈爾黃金蚨公然咤付平頭奴秋風¶
秋雨經江國閒卧官衙論胸臆自是男兒一片心持硯贈¶
公惜不得我公笑向菴名指猶憶劍南陸老子當時此老¶
<pb:KR4f0032_SBCK_001-14b>¶
最不凡劇於駿馬脫轡衘巴烟棧雨一千里夜獵雪壓乾¶
紅衫文彩風流偏徤舉蕭騷老鬂奈何許蜀國絃悲憶酒¶
徒竹郞廟冷思倡女卽今人去幾百年硯亦飄零走道邉¶
銅盤去渭還流淚石闕啣悲也可憐我時末座聞公語謂¶
公弔古公無苦世間一物必有神古來萬事豈無主君不¶
見銅雀瓦年年屹立高臺下少被曹家女伎憎老愁鄴下¶
官軍打硯乎硯乎何太樂前遇陸游今畢卓¶
　　贈山隂吕&KR0112;字兼懐錢去病¶
杜陵與我交不薄常道吕生及錢霍吕也栖栖江表游錢¶
兮販販淮南幕寒冬海水吹枯桑吕生相見官舍旁主人¶
愛客客笑樂片言契合神飛&KR0045;十年姓氏有人借滿臆塡¶
胸淚傾㵼綠鞲弟子工唱歌靑娥美人善行炙世間萬事¶
<pb:KR4f0032_SBCK_001-15a>¶
眞可憐酒酣蹋地争喚天夀王巳夭鶴客死杜陵腰下無¶
一錢漢槎彩筆偏流戌奕喜紅顔竟配邉江東一半酒徒¶
盡而我與君非少年此中作客無一可萬&KR0016;桃花色如火¶
遮莫藏名賣醬家不然且擁名倡卧聞君徑欲游山東狐¶
裘靺鞈鳴角弓男兒那能日刺促會須一識燕昭宫韓信¶
城邉遇錢霍道予問訊今何若¶
　　贈范女受(時女受/年四十)¶
三月春城與君别山茶花紅啼百舌十月寒江又遇君雪¶
花欲下白紛紛山茶落盡不堪折楚雁天邉那&KR0216;聞流光¶
一似流波急況復君年又四十¶
　　仲冬九日崇川署中卽事¶
彈罷金樽酒不辭自言&KR0031;鬂竟如絲依稀記得調鷹處盻¶
<pb:KR4f0032_SBCK_001-15b>¶
子城東月黑時¶
　　其二¶
隋&KR0080;羅生能賣藥(羅惟/悅)鑾江王叟妙彈棋(王仲/超)與君酒綠¶
燈黃夜坐讀山隂調&KR0015;詩(時共讀呂/生絕句)¶
　　顧尚書家御香歌¶
獵獵朔風翻毳帳營門紫馬屹相向陳生醉抝珊瑚鞭蹀¶
&KR0604;閒行朱雀桁顧家甲第高於天顧家父子眞好賢開門¶
揖客客竟入留客不惜靑銅錢玉缸潑酒酒初壓秦筝促¶
柱彈銀甲綠鬟小史意致閒&KR0077;愛微紅添寶鴨陳生此時¶
聞妙香欲言不言魂&KR0252;&KR0252;心知此香說不得得非迷迭兼¶
都梁主人重取蘭膏&KR0353;此香舊事還能說憶昔初賜長安¶
街金甌天下猶無缺至尊桂殿日齋居千首靑詞錦不如¶
<pb:KR4f0032_SBCK_001-16a>¶
綠章夜上龍顔喜第一勲名顧尚書嵯峨紫塞榆關道白¶
雁黃沙風浩浩萬馬犇騰夜有聲三關蕭瑟春無盗尚書¶
辛苦鎭居延絡繹黃封賜日邉非關小物君恩重爲許香¶
名國史傳鏤金小盒宫門出中涓一&KR0016;紅塵疾親題萬顆¶
小金丸猶是昭陽內人筆只今滄海看成田留得天香幾¶
百年攏來綺袖人誰問熏罷銀篝味不全白楊巳老尚書¶
墓世間萬事那如故主人語罷客亦愁留客牽衣客不住¶
君不見客衣零落詎堪論半漬香痕半淚痕&KR0216;看天寶年¶
間物我亦東吳少保孫¶
　　贈王仲超¶
江左蕭蕭老畵師酒酣䨇鬂漸成絲十年曾看巴陵景含¶
&KR0472;空齋冩楚辭¶
<pb:KR4f0032_SBCK_001-16b>¶
　　五山酒人歌贈孫楷人¶
靑天萬事無不有五山酒人竟無酒醒來枉&KR0018;酒人名鄉¶
里小兒羣拍手世間何物能消愁婦人醇酒眞竒謀陳生¶
一月江北坐眼中不見倡家樓登徒好色愁欲死孫郞貪¶
飮無麯米兩人懷抱幾時開男兒同病乃如此君不見長¶
江之水去復來吾徒詎合常悲哀何時&KR0231;擁如花女笑看¶
孫郞乾百杯¶
　　贈陳菊裳(陳精/繪事)¶
藥欄鸚鵡睡銀屏斷續茶烟裊夢醒欲識南朝眞處士綠¶
楊門巷買丹靑¶
　　畢刺史招同諸子讌集韓園歌以紀事¶
廣陵城頭花正飛廣陵郭外春欲歸山東太守大置酒遍¶
<pb:KR4f0032_SBCK_001-17a>¶
召城南諸布衣旦日會從賔客飮夜闌雨打珊瑚枕春泥¶
滑滑幾時乾鼔聲紞紞那便寢曉來鶯燕坐東風忽報畵¶
梁朝日紅披衣驚起看天色&KR0485;買&KR0031;槳搖晴空玉鈎斜畔¶
金絲桺人家半住紅橋口夾岸綃衣捲處輕隔船水調聽¶
來久園門斑竹粉離離正是蘭舟初到時朝霞小着櫻桃¶
樹春水亂拍垂楊陂廽廊複閣參差見主人揖客開芳讌¶
彈碁格五各縱橫賭酒題詩互游衍須&KR0119;衆賔坐滿堂梨¶
園法曲調宫啇靑春有恨唱淥水白晝不語凝紅粧誰家¶
冶游白面郞三三兩兩誇身强鞦韆旗下看春去翻身㨗¶
下南山岡此時歡樂不可當爲君立飮黃金觴君不見坐¶
中彩筆徤如虎太守風流映千古天意剛留一日晴江聲¶
又作三更雨¶
<pb:KR4f0032_SBCK_001-17b>¶
　　招林茂之先生劉公㦷比部小飮紅橋野園越日茂¶
　　　之先生賦詩枉贈奉酬一首¶
遲日和風汎綠蘋飛花落絮&KR0482;紅巾此間&KR0277;影空於水何¶
處琴絲細若塵水上管絃三月飮坐中裙&KR0282;六朝人獨憐¶
長板橋頭客白髪淮南又暮春¶
　　送孫無言由吳閶之海鹽訪彭十駿孫(時無言刻程/村駿孫阮亭)¶
(三家詞特過海/鹽索駿孫小令)¶
具區之峯七十二莫釐縹緲羣巑岏吳宫廢&KR0080;日蕭瑟洞¶
庭春水空瀰漫狂夫七載客江表舊游冷落增長嘆松陵¶
高士推顧況(謂顧/茂倫)獻歲&KR0009;我雲中翰銅坑老梅數百樹何¶
不刺艇來盤桓我時正作廣陵客吳孃蟬髩相逢難佛狸¶
城畔遇孫子大呌鍥臂同追歡紅橋絲桺酒帘挂見此詎¶
<pb:KR4f0032_SBCK_001-18a>¶
復愁眉攢無何告我渡江去布颿徑欲游鹽官問爾作裝¶
有底急鰣魚正美堆氷盤君言一事繫懷抱越中彭十今¶
秦觀紅牙小令風格妙字字可付吳姬彈我行適越苦爲¶
此千里那顧行蹣跚孫郞語竟杯巳乾陳生送客春將&KR0714;¶
横江估舶大笑汝白晝濁浪生波瀾韋莊牛嶠好詞句此¶
事何與卿饑寒舟行倘過王珣宅切莫懷古心悲酸¶
　　和呂&KR0112;字紅橋詩¶
新街原在新城裏紅粉油竿酒斾挑更過東頭轉西弄瓦¶
房低處種櫻桃¶
　　其二¶
關東大賈坐城闉積錢百萬高隱人郞來一擲片時盡出¶
門&KR0015;拂紅羅巾¶
<pb:KR4f0032_SBCK_001-18b>¶
　　其三¶
最愛吹簫斑竹好愛他生長在瀟湘同心誰打紅絨結知¶
是春閨新嫁娘¶
　　其四¶
馬中赤兎人中布十首紅橋絕妙辭誰把隃麋重叠和江¶
南愁客杜分司¶
　　將發如臯留别冐巢民先生¶
憶我過如臯太母正懸帨是爲戊戌冬層氷莾寒厲同行¶
一老僧衣垢鞋襪&KR0102;擔&KR0504;甫到門僕馬立街砌先生喜我¶
來圓方&KR0223;芳脆令弟喜我來傾筐爭擁篲令子喜我來齊¶
肩若棠棣雜遝溢賔徒歡噱及奴&KR0032;阿雲年十五娟好立¶
屏際&KR0015;問客何方橫波漾淸麗先生顧我言此㑹有神契¶
<pb:KR4f0032_SBCK_001-19a>¶
坐我&KR0359;翠房令我習文藝白日張&KR0160;筵中夜明燈繼東臯¶
贍才&KR0160;數子悉英銳我時一詩成和者盡佳製先生更遒¶
㧞刻燭布竒&KR0020;偏師出老蒼焚舟大河濟歌罷書齊紈銀¶
鈎細如蜹有時更怪偉泚筆絕凝&KR0417;巨壑赴修虵一徃不¶
可制顚狂浹月餘擺脫諸一切擊鼔彈秦筝撥盡琵琶捩¶
七尺老&KR0586;毺狼籍雜唾涕無何文孫生賀客走庭幣美如¶
荀氏龍雄若孫家猘湯餅宴未終椒盤倐踰歲新年戴生¶
至(務旃/也)高齋日聨袂&KR0031;開玳&KR0536;筵並擁木蘭枻荏苒六七¶
年&KR0160;軒命予憇吁嗟數年中舊事不堪計浮雲有返期&KR0012;¶
客無根柢憐我王公孫愛我早年惠北風使我寒衣我以¶
文&KR1455;長征使我饑食我以蘭桂太母具酒漿中婦製魚鱖¶
我家有高門乃是尚書第歲久柱傾欹風雨將不蔽先生¶
<pb:KR4f0032_SBCK_001-19b>¶
爲葺之庭草一以薙我父與先生秦淮舊兄弟有子葬未¶
能靦顔&KR0011;狗&KR0510;先生爲助之墓門得以閉文史相切䃺道¶
德相砥礪要之以金石申之以盟誓余本王謝兒鄙性惡¶
拘繫作人喜聲樂獨&KR0043;語多囈先生實知余體恤無不逮¶
感激在心脾料理到㣲細嗟予業未精歲月忽以逝兩戰¶
兩不收霜蹄一朝蹶我聞長安街連雲矗扶荔金張許史¶
家敝裾尚堪曵逝將舍此游願言一謁帝陽春二三月淥¶
水正溶㵝扁舟過先生話别去燕冀是時水繪園花木極¶
明霽口中生石碑腹內挂車轊男兒重感恩淚落連珠綴¶
阿雲久侍予憐其母新斃坦率易失驩與人多睚眦念此¶
尚難忘上者那能替千秋鮑叔恩前修以爲勵¶
　　歌贈杜于皇¶
<pb:KR4f0032_SBCK_001-20a>¶
我昔住冶城家近石子岡魏收能弄㦸敬則解拍張江東¶
&KR0227;葢爭輻輳臺下山川本鬱蒼一代淸流歸太學六朝艶¶
曲有諸郞至尊晝坐黃金床牙籖堆滿中書堂瑤星不動¶
澄少海二十八&KR0043;羅文昌肥牛大肉啖崔蔡輕軒細馬䭾¶
班楊中官赤棒避文士布衣白恰多輝光杜陵二十游京¶
國靑春彩筆增顔色豈惟公等增顔色僕亦翩翩有人識¶
風塵&KR1043;洞羣傖來&KR0160;林賔客安在哉社陵老大不得志頭¶
白只向江頭哀蜀岡桺絮正堪把逢君揚州古城下揚州¶
酒價不肯低眼看高樓淚如㵼君不見飛龍廐下諸小兒¶
轟隱夾路靑絲&KR0016;又不見東家買得近䟤䟦人奴詎受侯¶
家笞天生此軰眞俊物爾曹嚄唶空爾爲¶
　　爲阮亭題秦淮春泛圖¶
<pb:KR4f0032_SBCK_001-20b>¶
濟南城中王夫子文彩風流古無比錦裘大獵蜀岡頭金¶
尊小飮秦淮裏秦淮樓上多女兒秦淮樓下歌竹枝船窗¶
水閣一千處日日飽看靑琉璃憶昔秦皇初鑿此赭衣役¶
盡驪山子大呼口亥并斯高王氣若存無此理龍行虎步¶
終非常江東覇業何堂堂巴巫許洛曹劉據三分鼎足誇¶
孫郞紫髯一去奈何許從此江山歸典午劉石紛紛盡讀¶
書新亭名士只歌舞六朝君相無事無可憐最是袁司徒¶
鍾山隱士李後主傷心畧比陳黃奴舊事千年如覆水景¶
陽宫外啼烏起昨日秦淮唱㧞蒲猶有殘春後湖裏此時¶
忼&KR0099;王司州東方千&KR0016;坐上頭廽身竟下寶&KR0107;樓張颿&KR0514;¶
上沙棠舟東風淥水正㶑灔酒闌懷古心悠悠牙檣錦纜¶
落紅雨官舫嵳峩此間住兩行小吏艶神仙争冩君侯腸¶
<pb:KR4f0032_SBCK_001-21a>¶
斷句須&KR0119;柁樓燭燈張中流簫鼔聲蒼凉春江花月江南¶
夜妙冩丹靑顧長康蔓艸零烟三兩幅春水家家生苦竹¶
依稀高詠羡王郞風前拄頰顔如玉紅板橋頭鶯語頻小¶
姑祠後雨絲新官今莫作秦淮曲身是南朝被酒人¶
　　和阮亭冶春絕句同茂之于皇祖望豹人&KR0831;心椒峰¶
我來揚州春巳暮無邉綠桺東風吹人生眼底不作逹辜¶
&KR0018;城南&KR0031;畵旗¶
　　其二¶
與客且&KR0742;金屈巵錦帆天子繫人思孝亷聞一當知幾瑣¶
瑣興亡君怨誰¶
　　其三¶
一&KR0321;蕪城織野烟三春板渚亂寒田傷心錯到平山路不¶
<pb:KR4f0032_SBCK_001-21b>¶
獨江南事可憐¶
　　其四¶
笋芽芹菜越梅酸鰣魚薄切如輕紈江南櫻桃幾時熟乍¶
可便堆紅玉盤¶
　　其五¶
寒食家家争掃墓白楊村裏濕紅氷狂奴笑指新&KR0160;表此¶
是人間佳射堋¶
　　其六¶
文&KR0223;樓空畵壁虗行人弔古日躊躇六朝流水千春夢多¶
事官家好著書¶
　　題孫豹人小像¶
月黒山&KR0359;射虎還酒酣豪氣露樽前秦關隴水三千里流¶
<pb:KR4f0032_SBCK_001-22a>¶
落孫郞二十年¶
　　贈别冐靑若¶
紅板橋頭折桺絲東風催唱鷓鴣詞一江春水昏如夢腸¶
斷淸河送别詩¶
　　題唐六如綠楊紅杏圖阮亭屬賦¶
江南二月春滿陂逥塘杠渚相參差樵風稍便落空翠漁¶
舍忽接生烟絲白魚衝破淥波色流鶯啼上桃花枝山水¶
自是天下絕何況風物争淸竒我家本住善權下十年飽¶
逐羣兒嬉竹枝夜唱小姑曲銅鼓曉賽周侯祠畵溪花竹¶
頗不惡草香酒熟還招携别來憔悴客淮海兎葵燕麥空¶
離離運租船上一企脚曠然雲水增傷悲今晨偶過羼提¶
閣知音促坐王僧彌自言愛畵入骨髓示我一軸何淋漓¶
<pb:KR4f0032_SBCK_001-22b>¶
關仝細皴作&KR0039;染吳綾滑膩元如脂心知此是六如筆瞠¶
目&KR0033;視徒嗟咨嗟乎六如本豪士少年獻賦黃金墀斜風¶
細雨長楊舘爛醉銅街要馬&KR0016;老來蹭蹬饑欲死鄕里小¶
兒呼畵師昌門&KR0015;挽徐昌糓拍手狂歌無不爲唐生墨妙¶
天下知王郞亦是神人姿高齋盥罷日相對第一丹靑絶¶
妙辭舊游獨惜我冷落舍南舍北啼鸕鷀風狂江水鱗甲¶
動徑須歸卧南山陲¶
　　贈糓梁¶
甲午之秋我三十臺城城下一逢君&KR0056;年倐忽復爾爾那¶
不老我髯參軍¶
　　其二¶
銀濤南海水竛竮岸上晴螺九叠靑六歲獅兒偏跳盪月¶
<pb:KR4f0032_SBCK_001-23a>¶
中人在玩珠亭(糓梁六歲時從大父憲/副公登粤東七星巖)¶
　　其三¶
怪底時賢枉讀書曹劉沈謝豈關渠愛君側㡌微風裏妙¶
悟公然獨起予¶
　甲辰¶
　　偶傚西崑體次阮亭集中韻¶
犀押花縈蒜金缸雪灔荷逥眸防小玉縆額漾横波鏡裏¶
私通&KR0015;&KR0277;前小唱歌聲能調火鳳家本住紅鵝人號風流¶
甚詩稱綺宻多氷絃彈阿濫檀板拍紇那(阿濫堆曲名紇/那俱平聲亦曲)¶
(也見劉賔/客竹枝詞)綠暗眠&KR0094;薄紅攢乳燕窠風情迷下蔡才調惑¶
東阿憶爾人如玉於時天似羅文鴦才許嫁金犢巳頻過¶
旖旎垂人桺纒綿訂女蘿東牀曾有主西邸豈無柯&KR0194;以¶
<pb:KR4f0032_SBCK_001-23b>¶
量金得嬌應買駿䭾濃驩翻歛怨小恚轉成瑳暮雨烘獅¶
錦新晴放雉囮炬花搖夜&KR0097;船玉泛春犧倭隋&KR0426;&KR0031;勝繿¶
縿緁五紽但能工擁髻詎擬定鳴珂婉娩寧須爾分擕奈¶
若何懷香腸細轉惜玉手輕搓舊誓消烏鰂新愁騐綠螺¶
竹郞祠畔樹聖女廟旁莎刀尺遲賔雁眉稜損子蛾寥寥¶
吹&KR0090;管軋軋理龍梭夢去渾傷酒書來正抱疴他年逢穆¶
䕶今世禮維摩極目江南水迢迢驛渚迤¶
　　傚長慶體次阮亭集中韻¶
鈎弋夫人後修孊弟子行三條斜博望七葉&KR0033;明光愛餙¶
紅椒壁貪居靑&KR0238;房艶情㴱姽嫿雅步妙相羊小髻摹孫¶
夀新詞學韋莊烏絲描筆格玉尺鎭書囊綠桺愁中弱紅¶
蘭靜裏芳軸&KR0277;嗔小婢却扇昵諸郞屏畵蕃家馬衣薰心¶
<pb:KR4f0032_SBCK_001-24a>¶
字香小寧同碧玉貴合擬金堂記識柔奴面&KR0138;扶阿母床¶
銅街何怕問白日未渠央夏五書尤擅秋千&KR0231;最長一&KR0031;¶
紅蛺蝶十二紫鴛鴦犀盒安蛾綠牙筒注麝黃鶯啼宣曲¶
里騶哄善和坊金斗燒紅獸文簫呌紫凰春山低楚峽秋¶
水入巴湘漸有湔裙約俄逢蹴鞠塲鬬輸園內草採剰陌¶
頭桑吹笛櫻桃煗挑琴春笋凉晨鐘邀共聽夜月許相望¶
一破陳宫鏡重廽越女腸頗聞憐宋玉似說嫁王昌粉褪¶
陽臺夢丹流漢帝創巳多新訣絶猶憶舊淸&KR0045;顧我眞詩¶
瘦如予定酒狂中年情曲折小事記精詳剗襪竛竮髻更¶
衣閙掃粧指揮平樂價捉搦汝南王薄衩&KR4048;毫織单衫蕙¶
葉纕祗期梁案舉妄意蜀壚當空翠迷中閣輕紅想下裳¶
尺書勞計吏小令惱前廊(賈彦章妻詞云貪/做前廊忘&KR0077;廽廊)徃事燈邉話¶
<pb:KR4f0032_SBCK_001-24b>¶
閒情雨後傷年年紅豆熟消息杳盤塘¶
　　秋聲¶
水渚風潭極望平凉颷昨夜到柴荆客來吳&KR0080;聽偏苦雨¶
過巴天響易成颯㳫定隨帆際落蕭疎疑向驛邉生空堂¶
单枕欹將遍何限傷秋宋玉情¶
　　隣䭚(和糓梁)¶
牆邉復枕邉若斷又還聯響似兼僧磬聲曾到客船半生¶
堪悔事五夜欲明天此際愁聽汝篝燈倍惘然¶
　　隣燈(和家/弟)¶
百感三更後誰家火尚存只知添白髪偏不照朱門燈下¶
爾何事雨中人斷魂詩書成棄物鑿壁總休論¶
　　隣船(和家/叔)¶
<pb:KR4f0032_SBCK_001-25a>¶
解纜&KR0138;移艇鄰船又唱歌停橈一借問何處藕花多舟子¶
向前指烟江晚欲波水㴱不相礙同去摘新荷¶
　　隣笛(和山/濤)¶
一曲古梁州咿咿吹不休將母是思婦或者在高樓向月¶
人偏老迎風夜巳秋相看有烏鵲飛遶北山頭¶
　　隣亭(和巢民/先生)¶
高閣漾疎汀烟波接窈㝠參差風簟綠&KR0456;䍥水&KR0277;靑世換¶
門全改人稀戸半扄所嗟芳草外更有短長亭¶
　　隣歌¶
花月極明夜雲山俱淡時此中情似水何處曲如絲亟復¶
移床聽旋來&KR0029;笛吹唱歌人不見小立費相思¶
　　隣花(和無/譽)¶
<pb:KR4f0032_SBCK_001-25b>¶
隔水小橋横沿溪亂圃平東風渾爛熳一樹最分明的的¶
安難定戎戎畵不成比隣來徃熟花發便相迎¶
　　隣鶯(和仲/光)¶
借得枝頭&KR0043;飄零别五湖有情論舊事能語累微軀風急¶
聲還斷牆高聽轉無鄰家居不易緘口是良圖¶
　　新茗¶
草際落微雨竹邉生晚凉此情那可說是物最難忘來共¶
家書到閒從野叟嘗故山歸未得細啜當還鄕¶
　　新荷(和延/公)¶
山光寺外過官桺尚垂絲及到如臯日新荷巳滿池錢輕¶
爭自貼葢小正堪持莫待三秋後空房使妾悲¶
　　新竹¶
<pb:KR4f0032_SBCK_001-26a>¶
瑟瑟篔簹竹隂隂過短牆巳抽千片玉漸作一庭凉此日¶
躭蕭散他年必老蒼甘蕉須避汝會見出彈章(沈約有修/竹彈甘蕉)¶
(文)¶
　　新桐(和遷/于)¶
凉颸生北牖纎月墜西林乗興且長嘯無人知我心因之¶
高齋夜坐彼修梧隂此境巳幽邈無勞張素琴¶
　　新綠(和子/硜)¶
四月江南道淸隂一望平慣從衣上落時向水邉生高映¶
滄江色低含碧草情年年梅雨後濕翠總難名¶
　　新漲¶
急響簷牙溜澄泓滿曲塘水雲空一色蒲桺亂千行溪碓¶
喧幽竹烟簑挿早秧捲&KR0277;凭草閣極目愛微&KR0252;¶
<pb:KR4f0032_SBCK_001-26b>¶
　　新暑(和文/虎)¶
江店蓴絲滑山橋笋菜肥流光一相問春色頓然非喬木¶
隂長晝澄潭網落暉北窗須早葺屈指到炎威¶
　　新聲(和靑/若)¶
&KR0277;幕晚㝠&KR0256;烟濃&KR0043;酒醒何人傳此曲昨夜未曾聽欲闋¶
檀槽促微訛&KR0090;板停擬偷三兩調斜&KR0029;小雲屏¶
　　水繪園雜憶歌¶
憶昔作裝游東臯横江惡浪掀天高浪游少住六七載名¶
園日日來遊遨主人磊砢美無度伐甕不惜開醇醪其餘¶
賔從亦竒絶右手持酒左蟹螯鉢池一區正明瑟極浦花¶
竹風蕭颾隔溪嫋嫋盡垂桺夾岸灼灼多夭桃緣崖被澗¶
照巖谷縈烟弄雨遮城濠澄潭白魚似人立有時倔强風¶
<pb:KR4f0032_SBCK_001-27a>¶
雷號擲銀跳玉委風浪頃刻呀呷騰波濤亭南老樹頗&KR0367;¶
蹇屋後峭壁何堅牢月明蒼䑕走石竇雨黑山狖餐松毛¶
浯溪水道更環繞烟雲一碧相周遭秋江綠色恣&KR0039;染徃¶
徃左右來烟&KR0657;習池風景說不盡追憶數者心煩勞皇天¶
澒洞倐破碎萬事有數誰能逃一朝大水没廬舍桃花萬¶
樹埋蓬蒿石山崩塌古松死龍虎失&KR0020;狐狸嘷前年伐鼔¶
斫楊桺今年竭澤&KR0582;老饕逥溪細路通不得誰歟健者東¶
家豪我今稅駕復來此園林夏日何陶陶諸君河朔盛文¶
讌我亦&KR0018;弩隨鞬&KR1060;悵然懷舊念所歷愁如鵰鶚求其曹¶
西軒一雨凉不歇極目江海凝秋毫¶
　　耕巖草堂歌(有小/序)¶
　　　出宣城西門六十里穿麻姑嶺抵紅陵橋未抵橋¶
<pb:KR4f0032_SBCK_001-27b>¶
　　　十數武折而東尋小徑攀緣六七里至宋家庄更¶
　　　衍迤百十許步爲盛塘一名剰塘塘以剰名亦卽¶
　　　桺桺州愚溪意循塘而入則耕巖艸堂在焉草堂¶
　　　爲耕巖沈先生隱居處門首水木明瑟花竹平遠¶
　　　紅柏被坂白枳映渠每當&KR0469;烟半歛樵歌稍斷夕¶
　　　陽零亂敬亭麻姑諸螺髻高下滅没一一可數洵¶
　　　&KR0396;&KR0396;之幽棲矣崧以甲辰秋闌過訪草堂先生念¶
　　　故人子遠來唏&KR0821;握手肯牽一&KR0043;燈下出姑山事¶
　　　錄一卷示余惝怳太息因念先生當明思宗時赴¶
　　　辟召至都門席不睱煖卽詣闕三論楊相奪情事¶
　　　事雖寢不報天下聞而壯之厥後楊相縊熊尚書¶
　　　戮獻賊横宗社卒以亡鳴呼當先生廷論時舉朝¶
<pb:KR4f0032_SBCK_001-28a>¶
　　　不言卽一二賢公&KR0056;言疇先先生言者曲突徙薪¶
　　　首功哉展卷旣訖先生復追述遘亂以來﨑嶇金¶
　　　&KR0160;山中事因漏下不成寐明日紀以詩名耕巖草¶
　　　堂歌堂額爲淸漳黃石齋先生書書作八分體戈¶
　　　法巉絕如顔魯公握拳透爪狀板則圬以粉地塡¶
　　　以糝綠葢癸未春先處士公代製以贈先生者門¶
　　　堂雖無太傅形&KR0090;亦復使二鍾入門便大感慟矣¶
耕巖先生天下無耕巖草堂巖壑殊琪花瑤草自窈窕丹¶
崖紺巘紛縈紆金支翠&KR0160;白玉鋪矯首便欲凌新都新都¶
芙蓉三十六朶朶倒揷紅珊瑚先生草堂讀道書鸞歌鳳¶
吹鏘笙竽左蹲白鹿前蒼狐手捫文脊攀麻姑下&KR0016;琴高¶
&KR0031;鯉魚憶昔皇帝開石渠玄纁加璧徵大儒先生忼&KR0099;登¶
<pb:KR4f0032_SBCK_001-28b>¶
赤車談笑擲&KR0077;終軍襦是時天下憂萑苻&KR0050;蔓楚豫盤巴¶
巫十年殺人&KR0182;朝餔我皇赫斯坐殿隅誰何仗劍鳴伊吾¶
賜卿甲第宅一區將軍楊僕轅下駒自言三載當獻俘嗚¶
呼將軍亦有父不見飛鳴呀呀城上烏父死不葬烏不如¶
安能爲君殺賊奴先生伏斧鑕頓首趨靑蒲我皇孝治高¶
黃虞&KR0472;縗金甲胡爲乎長安貴人&KR0339;汝愚草莾奚爲捋虎¶
鬚三疏不報心躊躇幡然歸卧隆中廬側聞含元殿列坐¶
窫與貐九疑帝舜一朝去小臣哽咽攀龍胡又聞蒼梧王¶
横踞玄武湖一馬爲龍食龍子丞相併欲磔汝徒先生亡¶
命尾畢逋道聞代馬侵南徐會稽盾甲諸大夫時無種蠡¶
疇援枹仰天長歎心煩&KR3638;紫微巖洞何﨑嶇金庭鳥道風¶
雲&KR0012;一朝風起思蓴鱸芒鞋歸老陵陽郛姑山猿鶴相讙¶
<pb:KR4f0032_SBCK_001-29a>¶
呼晴嵐爭獻媚烟嶂羣奔趨嗚呼耕巖草堂巖壑殊耕巖¶
先生天下無¶
　　過高淳湖弔邢孟貞先生¶
斜川晴浪碧迢迢水白霜紅信櫓搖人對東流思舊事地¶
連南紀憶前朝蓴湖鹽䜴&KR0325;初下宛浦雲山朢正遙滿眼¶
子才吟眺處一林楓橘雁飄颻¶
　　天逸閣歌贈梅子長兼示季升¶
君家高閣十餘丈我來躑躅不得上酒酣一歌天逸閣歌¶
終酒罷色惆悵我聞此閣高&KR0991;崟文窗複道排隂森誰歟¶
健者此間卧宛陵先生梅禹金嘉隆海內文章盛五侯七¶
貴知名姓宛委岣嶁考據精連珠倒薤參稽正此時江左¶
愛繁&KR0160;此日王孫重狹斜楊桺西街名士&KR0016;菖蒲北里伎¶
<pb:KR4f0032_SBCK_001-29b>¶
人車豈惟時譽靈光殿一門才調人爭羡羣從能爲碧玉¶
歌子弟工持白圑扇(謂季豹子馬/勉叔諸公也)藉甚文孫更鳳毛(謂朗/三先)¶
(生)蓮花新淬鸊鵜膏愍孫品地名尤重述祖詩篇調最高¶
罨畵溪連牧之榭我家恰住銅官下先君慕義比原嘗上¶
客稱詩轢顔謝明珠繡叚結相於㫒得書&KR0075;有鹿車白帢¶
登山齊蠟&KR0282;烏皮隱几對繙書(丁丑朗三先/生讀書予家)我時最小心¶
能識徃事逥環繫胸臆蠟鳳曾嬉伏挺堂&KR0151;鴉記丐元常¶
&KR0472;(余年十三記曾以漢宫/春曉扇索先生三絕句)伯勞燕子各翻飛明月寒江音¶
信稀曲中紅豆人誰在夢裏靑山路竟非&KR0007;暉倐忽&KR0016;鯨¶
去賤子旋悲蓼莪句衣葛空憐任昉兒廽車錯到羊曇路¶
二十餘年蹟巳陳偶然擊汰宛溪濵家駒喜識阮千里難¶
弟欣逢第五倫張燈閣下還開讌話舊傷今淚如霰醉後¶
<pb:KR4f0032_SBCK_001-30a>¶
還盤丈八矛興來且挿鵰翎箭秋月春花一倍愁綺疏交¶
網日悠悠蕭條豈獨梅家閣太息東吳萬卷樓(萬卷樓先/處士公讀)¶
(書/處)¶
　　飮方鄴齋中復作長歌一首¶
沈郞爲我開中厨宛溪斫鱠烹鯉魚明燈絳爉照屈戌&KR0176;¶
席六&KR0054;兼呼盧捋我鬑鬑鬚勸我&KR0297;行樂我才豈逮陳孔¶
璋君狂不減沈昭畧酒酣&KR0277;外明河翻沈郞岸幘爲大言¶
二十學書更擊劍探竒&KR0033;泝黃河源只今三十猶徒步可¶
憐江左王文度酒渴&KR0016;來北海龍詩顚伐盡中山兎我家¶
南街第&KR0033;拂姑山雲丹書鐵劵來策勲漢家驃&KR0016;眞將軍¶
將軍猿臂好身手十年轉戰灤河口功成校尉多閒暇小¶
隊雕戈親較射輕裘大獵黑山頭雨血風毛蔽原野歸來¶
<pb:KR4f0032_SBCK_001-30b>¶
甲第鳴歌鐘萬鎰之賞通侯封手摩盾鼻歌兢病步躡玉¶
杖凌芙蓉倐忽飄零悲大樹祁連像冡還知處虎頭有子¶
不尋常公然亦復攀髯去沈郞語及嗚咽愁陳生便爲塡¶
百憂世間萬事本難料白日欲匿啼鵂鶹不如且飮敬亭¶
酒别後相思復何有¶
　　酬贈姜桐音兼懷呂&KR0112;字¶
山隂呂郞俠者流偕我三月來䢴溝楊花亂撲倡家樓紅¶
橋放歌百不愁江南繭&KR0083;滑似油楷字不惜&KR0031;銀鈎題詩¶
擲贈安陵侯醉翻酒柈汚貂裘此時逢君坐上頭一笑且¶
乾紅玉甌朔風十月吹暮秋别君憶君何日休敬亭叠嶂¶
誰雕鏤宛溪沙鴇鳴啾啾乗興便放沙棠舟道逢一客跨¶
紫騮熟視詎是姜生不果然伯約來宣州喜劇吟跳聲咿¶
<pb:KR4f0032_SBCK_001-31a>¶
嚘貴人朱輪前八騶牽來雜坐呼酒籌人生聚散如浮漚¶
相見不樂何所求獨惜吕郞凾谷游干戈阻絶心煩憂¶
　　酬贈山隂張雛隱¶
西筝不&KR0215;彈東瑟貴&KR0031;鼔結髪慕交游少小愛徒侶伊予¶
痗夙心煩&KR0072;嚮誰語十月百卉腓零露亦以湑灌木鳴驚¶
禽沙洲矯修羽居者遺賤貧行子眷覊旅沉吟送别言俛¶
首淚如雨願子崇景光前修以相與¶
　　同吳若金沈洽先登城樓眺敬亭¶
片帆東上筏初停二子相携悵翠屏水驛蟬鳴寒磵淥郡¶
樓猿呌亂山靑千年南史傷陳蹟一夜西風到敬亭江謝¶
瑤&KR0160;俱寂寞(江淹謝眺俱/爲宣城太守)霜紅露白任飄零¶
　　&KR0009;贈侯叔岱¶
<pb:KR4f0032_SBCK_001-31b>¶
蕭蕭大梁城莾莾悲風起洛陽諸女兒競說侯公子侯家¶
公子不可當談兵說劍聲琳琅酒後能&KR0016;赭白馬興酣作¶
使邯鄲倡睢陽城下日將夕箭如饑鴟呌平澤碻磝賊火¶
動地來兩手如飛左右射歸來猶未散鳴鐘琥珀壓酒葡¶
萄濃旦夕長安賜甲第不然辟榖尋赤松黃河之水流不¶
極世間萬事安可測男兒五十不作官那得常常好顔色¶
珊瑚之轡白玉巵與君作歌君莫疑侯家公子竟憔悴何¶
況雒陽諸女兒今歳廣陵城小弟睢陽至(謂四弟/子萬)相逢蹋¶
臂說侯生白月明明炤天地人言侯生狂定識侯生樂鬬¶
雞下鄢陵呼鷹上宛洛余卧江東二十春眼中知巳半沉¶
淪何時策馬繁臺去一訪當年屠狗人¶
　　過廣陵福緣庵瞻禮德公遺影¶
<pb:KR4f0032_SBCK_001-32a>¶
步屧閒經古上方岧嶤金刹映寒塘靑楓歷歷人千里白¶
月濛濛雁幾行千古玉鈎隋帝墓一枝斑竹贊公房寺前¶
正有關門水盡日潺湲到影堂¶
　　同諸子夜坐巢民先生宅觀劇各得四絕句¶
欲翻新句咏逥波搦管沉吟喚柰何淡月輕烟猶易冩最¶
難摹擬是淸歌¶
　　其二¶
南&KR0160;天問眞竒絕接武除非肉與絲却笑康王矜老手强¶
將北曲傲吳兒(康對山海王渼陂九/思俱以北曲擅名)¶
　　其三¶
少日魂銷湯義仍而今老去意如氷聽歌忽憶當年事月¶
照中門第幾層¶
<pb:KR4f0032_SBCK_001-32b>¶
　　其四¶
人當臨别歌偏妙曲爲言愁韻轉和正是客心淒斷處漫¶
天絲雨不須多¶
　　送半雪弟之宛陵求沈耕巖先生爲先府君作傳¶
孟冬十月北風怒我來宛陵十日住離&KR0472;山&KR0047;木葉飛我¶
逐驚蓬還早歸我歸宛陵未半月弟也嚴裝今又發君不¶
見陵陽城門啼暮鴉陵陽津頭檣似麻高鞾估客不知數¶
皆言&KR0033;至長風沙又不見翩翩年少游梁客擁傳乗軒聲¶
赫奕那知謝李竟何人但愛豪&KR0160;走相索入門墓田白日¶
昏出門橫江白浪渾頴川兄弟竟何事祗嚮先生求片言¶
　　宣銅爐歌爲桐城方坦庵先生賦¶
龍眠老人顔鬂皤街前賣字書劈窠生平愛古入骨髓翫¶
<pb:KR4f0032_SBCK_001-33a>¶
好不惜三婆娑一罏温潤製絶異肌色肉好神淸龢戧金¶
鑄耳備工料制器尚&KR0090;窮琱磨窪隆豊殺中規格紅黃紺¶
紫蟠靁蝌我時捧視肅然敬儼若淸廟陳&KR0212;犧(音/莎)憶昔此¶
爐始宣廟百物&KR0182;斥&KR0582;搜羅宫閨澹泊厭&KR0075;巧爐煹精愼¶
無偏頗百金重購擬和璧旃檀作匣犀牛䭾後來市估雜¶
贋鼎蘓鑄甘蔡皆么魔亂眞每被魍魎賣懷寶或受蛟龍¶
呵我來感舊發㴱喟撫汝不異&KR0031;銅駝一罏雖小歲月古¶
列聖德澤相漸摩我今爲公作此歌萬事一徃何其多歌¶
成煩公書大字明日且換山隂鵝¶
　　廣陵贈陸景宣¶
昔年見子西陵陲吹簫挾彈相追隨吳質雅能好聲伎(錦/雯)¶
毛萇只解談聲詩(馳/黃)錢塘門外北風大四人蹋臂上床卧¶
<pb:KR4f0032_SBCK_001-33b>¶
夜半雞鳴非惡聲吾爲楚歌若且和吳毛一别八九年傳¶
聞落魄眞可憐陸生藥&KR0504;提在手杖頭亦少靑銅錢陳郞¶
連歲客江滸乞食爲傭更辛苦醇酒常汚魏信陵進錢屢¶
&KR0018;桓宣武人生離别心自傷鸛鵝鴻雁參差翔相逢今夕¶
此何夕會須一飮城南岡揖君下馬指君口此口只今止¶
宜酒揚州酒罏高似天紅燭銅槃無不有相逢何必懷百¶
憂眼前故人誰白頭不見昔年蜚語日先生幾&KR0124;南&KR0227;囚¶
幸然穢史一朝白不爾&KR0577;醢隨通侯陸生大&KR0015;催酒籌陳¶
郞更起彈箜篌男兒作事具本末鄕里齷齪難與謀黥奴¶
夾食亦細故安能老事平陽侯酒闌嚄唶不肯休袓衣五¶
木爲冶遊脫㡌擲向座上客頗識袁家彦道否¶
　　贈王司勲西樵¶
<pb:KR4f0032_SBCK_001-34a>¶
崧也偪側菰蘆中一生時命如飛&KR0363;驚颷轉我若車葢何¶
由吹使登崆峒作家厭讀食貨志浪遊未諳風俗通以茲¶
與世日齟齬怒抶列缺鞭豊隆腰間亦有百石弓砉然耳¶
後生悲風可憐有虎不得射坐使四十誇雕蟲濟南二王¶
最卓犖僕&KR0032;劉向奴楊雄司州愛我邁夙契五載刮目憐¶
吳&KR0041;到兮嗜芰晢嗜棗此事詎不關鴻濛司勲恨我未識¶
面却望九&KR0039;徒靑空生平袁灌雁行軰野夫氣盡飛龍宫¶
(司勲有飛龍/宫歌絕竒)安能從君獵文囿伐盡&KR0012;兎殱貙熊今年謗¶
書滿一篋獄吏詎䘏甘陳功皇天無私白日照庶女一歎¶
囬長虹頗聞鄒陽脫犴狴復報衛虎來江東我時正作蜀¶
岡客大呌額手呼蒼穹運租船上家信至妻女凍餒愁無¶
窮寓樓庳濕北風厲手足皸&KR1023;身罷癃待之不至四節盡¶
<pb:KR4f0032_SBCK_001-34b>¶
衣裘已敝羞&KR0041;戎忽聞旌斾指隋苑狂走伏謁迎王公霜¶
天百語一未吐亟索官釀葡萄紅¶
　　長歌爲秋浦吳太母作(太母余師樓/山先生配也)¶
金童縆瑟素女歌後彈文&KR0922;前雲和媻姗勃窣紛哉羅沙¶
糖作酒顔半酡交枝樺燭紅嵯峨曲終太母淚如霰舊事¶
焱馳逐飛電憶昔開明守九閨四七之期龍再戰旄頭列¶
&KR0043;搖光&KR0621;解來帝紐傾珠&KR0504;大酒一酌天竟醉手剪鶉首¶
歸始皇平陵義公太崛强連營列鎭何堂堂干將之妻聶¶
政姊讀公之書决公死巳知城竟屬夫人還羡軍應號娘¶
子可憐舉事一不成帳前猛士皆吞聲瀦宫薦棘雜五毒¶
滿眼桐柏參天横母時生死無一可夫死在前女在左揕¶
胸&KR0151;腦匿草間夫死有兒兒仗我歸來複壁無事無蛟龍¶
<pb:KR4f0032_SBCK_001-35a>¶
失&KR0020;江河枯賣珠賣餅竟誰是天隂月黑啼兩雛一雛漸¶
長一雛夭雛也長成母巳老只今人世換滄桑母也白髪¶
臨中堂含飴畵荻更作苦授書中夜聲琅琅行年七十正¶
强健我媿門徒身尚賤酌酒進母母勿愁母今有兒孫仲¶
謀¶
　　爲阮亭題靑溪遺事畵册¶
絲楊風裏漾斜曛自在烏龍卧簟紋聞說中門將攏鎖心¶
情分付與&KR0031;文¶
　　其二¶
綠窗棋局一塵無小妹嬌憨博進輸不道南風全不競恚¶
將紅子打檀奴¶
　　其三¶
<pb:KR4f0032_SBCK_001-35b>¶
新桐初引月將斜紅板橋頭第一家門裏謝娘春睡&KR0180;不¶
知開到玉&KR0426;花¶
　　其四¶
東風院落不知愁小捉迷藏繡&KR0321;柔忽憶儂家崇讓宅十¶
年前事到心頭¶
　　其五¶
金鴨微温寶篆生芭蕉斜逼藥奩淸怪來庭戸無人到長¶
日惟聞動軫聲¶
　　其六¶
羅裙窸窣裊瀟湘匿&KR0015;争窺繡幔傍六幅笙&KR0504;空似水細¶
聞聲處斷人腸¶
　　其七¶
<pb:KR4f0032_SBCK_001-36a>¶
樺燭平康院院紅讀書聲出粉牆東莫矜先輩多才調背¶
立鴉鬟女侍中¶
　　題冐靑若小像¶
鳳脛燈靑寫練裙來朝馬上憶離羣披圖重看鵞溪絹十¶
載交情見&KR0407;君¶
<pb:KR4f0032_SBCK_001-36b>¶
#+PROPERTY: JUAN 1
#+PROPERTY: FILE SB04n0541-001陳迦陵文集迦陵詞全集-卷第一.
<pb:KR4f0032_SBCK_001-1a>¶
迦陵詞全集卷一¶
　宜興陳維崧其年著¶
　同邑任源祥王谷　維岳緯雲¶
　萊陽宋　琬荔裳　宗石子萬¶
　嘉善曹爾堪顧庵　男履端¶
　商丘侯方岳仲衡　姪賜薛¶
　小令¶
　　竹枝¶
　　　粤東詞¶
番君廟後(竹/枝)鷓鴣飛(女/兒)素馨花落(竹/枝)蠻娘歸(女/兒)¶
花田三月(竹/枝)&KR0058;人多(女/兒)珠江無風(竹/枝)春自波(女/兒)¶
羅浮人家(竹/枝)紅蕉布(女/兒)誰裁郞衣(竹/枝)儂所作(女/兒)¶
<pb:KR4f0032_SBCK_001-1b>¶
㯽榔酒釀(竹/枝)鬱林春(女/兒)鬱林兒女(竹/枝)多綘唇(女/兒)¶
　　二十字令¶
　　　咏便面上梔子花爲陸漢標賦¶
紈扇上誰添梔子花搓酥滴粉做成他凝蟬紗夭斜(凝去/聲)¶
　　望江南¶
　　　歳暮雜憶¶
江南憶憶得上元時人&KR0242;南唐金葉子街飛北宋閙蛾兒¶
此夜不勝思¶
江南憶最憶善和坊猿臂醉擎劉白墮鶯喉嬌唱小秦王¶
花月去堂堂¶
江南憶少小住長洲夜火千家紅杏幙春衫十里綠楊樓¶
頭白想重遊¶
<pb:KR4f0032_SBCK_001-2a>¶
江南憶白下最堪憐東冶璧人新訣絶南朝玉樹舊因緣¶
秋雨蔣山前¶
江南憶懊惱是西湖秋月春花錢又趙靑山綠水越連吳¶
往事只糢糊¶
江南憶更憶是蕪城蘭葉寒塘盤馬路梨花微雨築毬聲¶
風景逼淸明¶
江南憶憶殺到如今白玉堂深人一笑眞珠&KR0277;煖夜千金¶
十載尚關心¶
江南憶最好是淸歈一曲琵琶彈賀老三更絃索響柔奴¶
此事艶東吳¶
江南憶罨&KR0030;最風流白屋山腰烟內市紅闌水面雨中樓¶
樓上&KR0222;&KR0277;鈎¶
<pb:KR4f0032_SBCK_001-2b>¶
江南憶不羡五侯鯖狎客後堂春說餅厨娘小閣夜嘗&KR0325;¶
餔歠足平生¶
　　　宛城五日追次舊游漫成¶
重五節記得在金陵綠水没腰連夜雨錦帆啣尾半河燈¶
往事思騰騰¶
重五節記得在南徐紅板閘喧停畵鷁翠花磁濕貯黃魚¶
&KR0191;浪最憐渠¶
重五節記得在掦州歌板千群游法海酒旗一片寫高郵¶
茉莉打成毬¶
重五節記得在吳門北寺墻頭蘭葉髩桐橋船裡墨花裙¶
那許不銷魂¶
重五節記得在西湖萬馬錢塘堤上戲六橋士女鏡中趨¶
<pb:KR4f0032_SBCK_001-3a>¶
髣髴射潮無¶
重五節記得在嘉興也其朱郞(朱子蓉/茂睭)湖上飮菖蒲花㡳¶
醉難勝别後見何曾¶
重五節記得在如臯小展簟紋融似水揚枝低唱紫雲簫¶
囘首路迢迢¶
重五節記得在前門廟市花盆籠蟋蟀門攤錦袋養鵪鶉¶
榴火帝城春¶
重五節記得在家鄕麝粉細調蛾子綠虎&KR0107;新破繭兒黃¶
扼臂五絲長¶
重五節今歲在南陽墻脚蝸牛行艾葉簷牙鳩婦話榴房¶
絲雨濕年光¶
　　　商丘雜咏¶
<pb:KR4f0032_SBCK_001-3b>¶
商丘憶憶煞冶游人㔩葉綠鞲檠兎鶻閙花錦袋貯鵪鶉¶
飛鞚逐黃塵¶
商丘憶綺席笑顔酡脆滑韭芽黃勝靨鬆圓粔籹白於羅¶
扶路酒人多¶
商丘憶馬客似幽凉&KR0037;子集頭調犬路木蘭廟角&KR0242;鷄塲¶
自許儘輕狂¶
商丘憶梳裹勝江淮靑&KR0238;車兒垂綉幔乾紅鞾子隱&KR0211;鞋¶
相遇宋城隈¶
商丘憶春景浩無涯坐上一尊桑落酒門前千畝牡丹花¶
踞坐撥筝琶¶
　　　寄東臯冐巢民先生并一二舊游¶
如臯憶最憶小三吾(水繪園/中亭名)隔水紅墻春冉冉拍波綠箬¶
<pb:KR4f0032_SBCK_001-4a>¶
雨蘇蘇隱几一愁無¶
如臯憶憶得暮雲天着醋紅蟶經酒脆&KR0321;糟紫蛤&KR0039;&KR0325;鮮¶
日日醉花前¶
如臯憶記坐得全堂幾縷椒鷄閒說餅半甖花露靜焚香¶
絃索夜棖棖¶
如臯憶如夣復如烟滿院嫰晴歌板脆一城纎月酒旗偏¶
過了十多年¶
如臯憶猶憶看春人夾巷&KR0277;櫳空勝水後街香粉碾成塵¶
看煞不曾嗔¶
如臯憶曾記臥湘中(閣/名)萬&KR0039;水花籠夜碧半巖火樹落春¶
紅颺起妓衣風¶
如臯憶憶看小桃花水繪園門通小寺春堤一道不曾斜¶
<pb:KR4f0032_SBCK_001-4b>¶
千樹爛晴霞¶
如臯憶往事倍盈盈水郭題名新悵望板橋話别舊心情¶
&KR0031;髩可憐生¶
如臯憶數子總疎狂剛中酒時思許掾(山/濤)恰傷春處念曹¶
王(文/虎)香茗記張郞(孺/子)¶
如臯憶按譜砌香詞傳語東君須婉轉此情莫遣外人知¶
除說與楊枝¶
　　瀟湘神¶
　　　盰眙舟中作¶
淮水流淮水流蠻絃銅鼓不勝愁驪山金盌無消息六月¶
園陵冷勝秋¶
　　桂殿秋¶
<pb:KR4f0032_SBCK_001-5a>¶
　　　淮河夜泊¶
波淼淼月朧朧神巫爭賽禹王宫船頭水笛吹晴碧檣尾¶
風燈颭夜紅¶
　　　偶紀¶
春漠漠雨疎疎綺窗偷訪薛濤居凝情低詠年時句人在¶
東風二月初¶
　　南鄕子¶
　　　江南雜咏¶
天水淪漣穿籬一&KR0215;撅頭船萬竈炊烟都不起芒履落日¶
撈蝦水田裡¶
䕫魍喧豗楓根漬酒&KR0083;成&KR0069;澤國不知山國苦銅鼓醉覡¶
夜深作蠻語(今秋水鄕盡没而山民/復十室九病故詞及之)¶
<pb:KR4f0032_SBCK_001-5b>¶
戸&KR0128;門攤官催後保督前團毁屋得緡上州府歸去獨宿¶
牛車滴秋雨¶
鷄狗騷然朝驚北陌暮南阡印響西風猩作記如&KR0017;老劵¶
排家騐鈐尾¶
萬艘千船今年米價減常年乍可宣房塡蟻穴愁絶不願¶
官家言改折¶
笳蓋從風旌竿十丈壓桯紅卜式相如争匿笑驚告同輩¶
屠沽并傭保¶
　　　淸明後一日吳閶道中作(南鄕子/第二體)¶
&KR0138;過淸明東風怯舞不勝情紅袖樓頭遥徙倚垂楊裡陣¶
陣&KR0083;鳶扶不起¶
捲絮搓綿雪滿山頭是&KR0083;錢門外桃花墻內女尋春路昨¶
<pb:KR4f0032_SBCK_001-6a>¶
日子規啼血處¶
　　楊柳枝¶
　　　本意¶
裊娜絲楊水面生波光柳態兩盈盈攪來風色昏於夣不¶
許春江綠不成¶
　　法駕導引¶
　　　饑烏¶
饑烏噪饑烏噪毛羽忒摧頺故國稔經霜雪滿他鄕錯料¶
稻梁肥曛黒只飛飛¶
　　　曹南耕表弟禮斗甚䖍詞以紀之¶
銅芝蓋銅芝蓋縹緲結祥烟碧奈花開忉利市紫陽宫近¶
夜摩天一枕小游仙¶
<pb:KR4f0032_SBCK_001-6b>¶
西風動西風動聞&KR0080;一愁無毛女弄琴紅捍撥井公戲博¶
紫樗蒱閒話鮑家姑¶
元始殿元始殿瑶陛一層層丹竈幾聲仙院笛碧池千盞¶
醮壇燈人靜露華凝¶
梅廬閉梅廬閉長日不曾閒綘帔黃絁晨控鶴綠章赤篆¶
夜扶鸞來往總仙官¶
　　如夣令¶
　　　贈友¶
記得西陵小弄風裏金鞭&KR0031;控今日又逢君恰値春波微¶
動如夣如夣白髪何戡情重¶
　　甘州子¶
　　　新霽同南耕散歩潘原白園亭主人不在題壁而¶
<pb:KR4f0032_SBCK_001-7a>¶
　　　　去¶
沁園春在畵橋西花月價賤如泥碧城高與粉墻齊擬把¶
數行題題未了斜日亂鶯啼¶
銅環半面澁蝦蟆鸚鵡睡&KR0180;呼茶臙脂新濕小窗紗柳線¶
漸勝鴉無人到開徧一園花¶
　　思帝鄕¶
　　　夏夜¶
花底螢高低穿繡扃慣照人間閒事一星星待展輕紈小¶
撲怯還停又向墻邊竹去&KR0256;&KR0256;¶
　　長相思¶
　　　贈别楊枝¶
潄金巵閣金巵不是樽前抵死辭今宵是别離　撚楊枝¶
<pb:KR4f0032_SBCK_001-7b>¶
間楊枝花蕚樓前踠地垂休&KR0111;初種時¶
　　　月夜看花作¶
掩柴門歩籬門夜色&KR0252;&KR0252;碧一痕微酣過别村　梨花繁¶
李花䌓錯道溪昏月又昏風吹銀浪渾¶
　　相見歡¶
　　　初夏行舟¶
睡餘獨自推篷海陵東一帶人家都住柳絲中　黃茆屋¶
淸江曲綠簑翁正是雨餘斜閣水車紅¶
　　調笑令¶
　　　咏古¶
(張家二女天人姿西風秦隴吹空祠吳興瘦沈/美風調邂逅一笑難爲待客亭惝怳嬋娟子翠)¶
(幰珠軿去如駛酒坐琴聲箜篌聲姊妹&KR0031;&KR0031;落/紅水)¶
<pb:KR4f0032_SBCK_001-8a>¶
紅水啼難止弄罷箜篌相顧起女郞祠掩西風裏綉幌明¶
&KR0277;徙倚蘭香姨與智瓊姊懷恨多年同此(張女郞)¶
(湘中蛟娣號汜人楚天冉冉紅羅巾一鈎曉月/洛橋下風光冶麗偏相親别來愁緒紛難理鄂)¶
(渚微波嬉上巳烟裙霧髩驚淼&KR0252;畵艫囘首人/千里)¶
千里湘中水江面微風翻繡被輕别玉娥歸去矣淚滴龍¶
堂靑綺十年重遘蛟宫娣愁絶楚天上巳(汜人)¶
(崔家女弟世所無彈筝自命爲&KR0649;奴重泉猶作/人間曲摧藏掩抑聲嗟吁當時舊事心猶省長)¶
(秋一曲紅窗影夢裏曾陪元舍人銀筝凄苦人/淸冷)¶
淸冷虚無境手撥銀筝心自省長秋一曲紅窗影絃裏分¶
明悲哽泉臺不少人間景後&KR0080;君王廵幸(&KR0649;奴)¶
(九華安妃游玉鄕交裙携帶招帝郞情&KR0414;&KR0031;好/發朗唱紫淸&KR0200;掖排銀房楊羲自是神仙子不)¶
(比人間許長史左宫亦有王夫人紅顔調笑斟/瓊醴)¶
<pb:KR4f0032_SBCK_001-8b>¶
瓊醴調芳㫖天上風流聊復爾楊家自是神仙子&KR0031;笑歡¶
兼昔㫖一幅靑書鸞鳯&KR0083;爲授眞妃靈紀(安妃)¶
(通波亭畔風日淸㑹稽王子愁經行中流佚女/遘烟舫波光臉熊交盈盈風吹裙帶紅絲纒箜)¶
(篌歇拍聲聲顫西軒夜靜月又低春條爲爾歌/宛轉)¶
宛轉羞相見月白風淸人婉孌洛靈羅韈來波面良夜隨¶
郞游衍小婢箜篌歌又顫徙倚春流都徧(劉麗華)¶
(西堂花茵儂好持此間風月堪詠詩溢奴小兒/若氷雪紫緩綠酒饒神姿竟陵判司大懊惱夜)¶
(寒空館眠難好翠簮膩滑促傳觴口吃微聞喚/鸞老)¶
鸞老頭腦好善謔羣眞堪絶倒夜寒空館人聲悄地下爲¶
歡須早南隣娘子翹翹小共汎玻瓈淸醥(蔡家娘子)¶
(槐安貴主名瑶芳穠春游戲揺鳴璫相牽貪看/石延舞寺前暗調淳于郞蘭摧玉折一何苦靑)¶
(春又塟同昌主淮南裨將慣酒悲慟哭繁華黯/無語)¶
<pb:KR4f0032_SBCK_001-9a>¶
無語奈何許憶在寺門魂暗與布衣眞尚瑶芳主一霎日¶
斜歸去大槐安國飛紅雨膓斷舊游何處(瑶芳公主)¶
　　醉太平¶
　　　江口醉後作¶
鍾山後湖長干夜烏齊臺宋苑糢糊剰連天綠蕪　估船¶
運租江樓醉呼西風流落丹徒想劉家寄奴¶
　　　戲咏錢傚宋人獨木橋體¶
紅閨簸錢綠窗意錢&KR0078;人小字錢錢佩男錢女錢　花驄¶
鐡錢蘭橑綺錢癖同和嶠惟錢問&KR0033;他幾錢¶
靑苔印錢朱荷貼錢空&KR0809;誰笑無錢更漫空筴錢　文臣¶
愛錢倡家數錢世間萬事由錢向天公貰錢¶
吹簫乞錢販脂鬻錢西風江岸攤錢負茶商進錢　西隣¶
<pb:KR4f0032_SBCK_001-9b>¶
醵錢東城打錢明朝去索碑錢付黃公酒錢¶
籛兮古錢鏐兮後錢篋中剰五銖錢是秦錢漢錢　可兒¶
使錢阿奴惜錢逢花休愬無錢看風吹&KR0083;錢¶
　　　題孫無言半瓢居¶
顔淵一瓢先生半瓢傍人笑問團瓢是吟瓢酒瓢　巢由¶
飮瓢先生住瓢行窩何處非瓢任肩挑壞瓢¶
　　昭君怨¶
　　　咏柳¶
誰把軟黃金縷裊在最臨風處低蘸綠波中太&KR0293;&KR0293;　愁¶
殺花花絮絮半是風風雨雨一樹倍堪憐寺門前¶
　　春光好¶
　　　桐川道中作¶
<pb:KR4f0032_SBCK_001-10a>¶
鴶鵴呌戍樓平漆燈明一路春田四月少人耕　惡木叢¶
中古驛亂山缺處&KR0012;城安得短衣看射虎過殘生¶
　　柳枝¶
　　　人日過畹仙校書家¶
幾陣&KR0277;風&KR0222;雪膚正春初小姑年小理淸歈怯&KR0586;毺　淺¶
道勝常&KR0107;勝轉紅幡軟籠中鸚鵡爲誰呼似留予¶
蘭熖平明一縷微弄餘輝含嬌和夢換春衣傍床幃　手¶
拈紅綬通眉語憑郞主郞看筝雁會翻飛便須歸¶
雪淨春甆隱綠光發茶香手擎江橘顫&KR0107;梁玉纎凉　放¶
夜傳聞今歲早銀燈好再來須盡十分狂省縈腸¶
　　&KR0039;綘唇¶
　　　阻風江口¶
<pb:KR4f0032_SBCK_001-10b>¶
濁浪堆空曁陽城下風濤怒氷車鐡柱隱隱轟吳楚　獨¶
眺君山且共春申語愁如許一杯酹汝同看蛟龍舞¶
　　　咏枕¶
憶得年時紅綿粧叠紅㽔灔笙&KR0809;綠揜濃笑&KR0107;痕閃　說¶
盡山盟不料巫雲歛殘荷&KR0395;斜鋪楚簟多了啼紅&KR0039;¶
　　　夜宿臨洺驛¶
晴髻離離太行山勢如蝌蚪稗花盈畝一寸霜皮厚　趙¶
魏燕韓歷歷堪囬首悲風吼臨洛驛口黃葉中原走¶
　　　江樓醉後與程千一¶
絶憶生平蹉跎祗爲淸狂耳酒酣&KR0033;視奴價何如婢　斷¶
壁崩崕多少齊梁史掀髯喜笛聲夜起燈火&KR0050;洲市¶
　　　題延令張燕孫秋詞(燕孫園/次婿)¶
<pb:KR4f0032_SBCK_001-11a>¶
吳苑初晴陽山大好朝來髻相逢&KR0077;是山抺微雲婿一¶
幅詞兒滿&KR0083;悲哉氣冬&KR0359;矣重添秋意秋在君詞裡¶
　　　舟行秋望¶
歷亂烟村推篷愛煞晴秋爽柴門栗橡風定誰&KR0251;響　野¶
鴨&KR0293;&KR0293;&KR0180;漫勤依槳漁蠻莾驚飛兩兩觸損玻瓈様¶
　　　和成容若韻¶
並坐燕姬琵琶&KR0176;上圓氷薄輕攏淺抺巧把覊愁豁　竟¶
去揺鞭&KR0039;草霜&KR1058;渴西風惡數聲城角冷雁&KR0293;&KR0293;落¶
　　女&KR0227;子¶
　　　本事¶
黃絁剪就慵上鴛機刺繡鎭葳㽔水綠靑溪廟花紅白石¶
祠　愔愔春似夢漠漠雨如絲仙洞胡蔴熟有誰知¶
<pb:KR4f0032_SBCK_001-11b>¶
始靑天上小織龍綃幾兩路茫茫度海雲鬟亂還宫繡帶¶
長　瓊枝春䙚裊金磬夜琅琅撥盡天風曲說興亡¶
　　中興樂¶
　　　秋夜¶
水邊小弄靠烟廊秋宵正掩書窗忽有人聲飄來畵墻¶
不辨衣香水香太微&KR0252;分明有箇玉簮花㡳暗舀新凉¶
　　紗窗恨¶
　　　蝴蝶和毛文&KR0236;韻¶
閙紅咂翠何時了&KR0222;春心一生輕薄誰拘管粉墻陰　花¶
架㡳潜防紈扇畵梁前巧&KR0242;紅襟描上鴛裙摺費泥金¶
