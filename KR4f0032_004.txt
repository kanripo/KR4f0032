# -*- mode: mandoku-view; -*-
#+TITLE: 陳迦陵文集
#+DATE: 2015-09-11 17:48:09.825624
#+PROPERTY: ID KR4f0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0538-004陳迦陵文集-卷第四.
<pb:KR4f0032_SBCK_004-1a>¶
陳迦陵文集卷四¶
　宜興陳維崧其年譔¶
　秀水徐嘉炎&KR0160;隱　維岳緯雲¶
　丹徒李基和梅崕　宗石子萬¶
　莆田林麟焻玉巗　男履端¶
　宣城沈　泌方鄴　姪　洢¶
　　與張𦬊山先生書¶
崧自結髪以來謬叨奬掖猥蒙齒牙巳十四載矣嗣頃戎¶
馬輈張世故澒洞眷言疇曩可爲涕淚自鹿溪被難臯里¶
赴義秋浦效田光之竒雲間秉劉琨之節何嘗不似瑯琊¶
登山洗馬渡江無非觸目祗切傷心者乎春間跪捧素書¶
扇頭珠玉之贈并讀𦬊山文集剖凾發&KR0083;周惻靄至又聞¶
<pb:KR4f0032_SBCK_004-1b>¶
有國朝古文之𨕖言之歡忭誠經國大業不朽盛事也崧¶
昔年石城數從次尾師游出所撰國瑋集相示絕嘆爲經¶
術暢茂搜葺詳雅無何而觸機蹈故此書不傳竟作裴氏¶
之語林有遜蕭綂之文𨕖言之可爲感傷先生是書務使¶
漢魏並收根葉悉盛廟堂金石之篇則吳門姚太史崔張¶
恧其温麗軍國銘頌之作則淸漳黄相國馬鄭慚其閎博¶
並人倫領袖文章臯藪被之山川不亦焜燿萬&KR2420;乎若夫¶
平昔石交當時民望稽阮徃覆之言盧劉贈答之作便巳¶
斐然自當見收匠哲也詩曰采葑采菲無以下體抑芻蕘¶
所攄願効萬一者文章以心術爲根柢德行以&KR0872;采爲鋒¶
鍔穢如楊雄雖沈博絕麗之文定屬外篇㓗如陶濳則閨¶
房情致之賦不妨極筆&KR0060;見數年來江東英㒞如侯幾道¶
<pb:KR4f0032_SBCK_004-2a>¶
雲俱夏存古吕石香陸鯤庭諸子稽其忠孝宛在賢門符¶
其㸃染居然才子雖大文未就而尺錦足觀名山罕藏而¶
寸珠可惜錄其風雅之事登之謨誥之林又奚損耶匪徒¶
藝苑之鼓吹實乃闡揚之裨助矣反風幸有以見誨何日¶
來陽羡一領教益不然秋間從家君後當過白門圖晤也¶
<pb:KR4f0032_SBCK_004-2b>¶
<pb:KR4f0032_SBCK_004-2b>¶
　　答康小范書¶
弟維崧頓首小范足下生平忽忽懽笑幾何判&KR0209;之時又¶
成疇曩猶記扁舟祖餞浹日追隨君爲岐路之吟僕作河¶
梁之曲沾衿星晚承臉露初曷嘗不悼此風流訝其雲散¶
乎離逖以來頻羅口語西隣老女偏嫉傾城東海臭夫尤¶
憎香尉弟浪跡風塵掉頭鄕里仲春之望作客嘉禾孟秋¶
之前始歸陽羡所幸吹簫無術擊筑有徒半載羈賔五湖¶
同調澹心篆鴻諸子屢偕邸寓尤辱周旋每當鬭雞之會¶
牽犬之辰未能一日忘足下也傾接芳風慰茲良訊知我¶
康生鏡邊䨇笑遂爾成婚帳底偕棲宛焉得侣玉&KR0279;倡和¶
丹扇逢迎令我陳思彌殷嘉羡大篇遠賦逾稔隆情更玩¶
丹靑嘆&KR0359;多藝初不曉足下擅此伎倆豈近作管夫人弟¶
<pb:KR4f0032_SBCK_004-3a>¶
子耶寓公不苦彈鋏乎弟軰忝爲地主徒令足下餐絳仙¶
眉黛言之赧然¶
<pb:KR4f0032_SBCK_004-3b>¶
　　與蔣大鴻書¶
大鴻足下僕違足下巳匝月矣離逖之情形於夢𥧌憂思¶
沉湎實不可任今者僕又病念不一通問左右恐魂魄散¶
佚長&KR0018;故人將罹王稽三不可知之悲或非孔門盍各(言/志)¶
之義是以附尺一道繾綣焉僕聞故鄕之感人所同也有¶
時異域之樂甚於故鄕骨肉之誼人所懷也有時朋友之¶
分踰於骨肉向生流連於河曲蘓子太息於河梁誠悲夫¶
知巳之難遇歡愛之不可忘也僕才露性疎動與物忤神¶
思誕放竊爲鄕里小兒所不喜自黄門流落何幸風塵之¶
中得遇足下僕與足下素非孫周髫齓之知終乏孔李通¶
家之契同居江表邈&KR0002;吳越乃自一面以來義&KR0359;膠&KR0238;言¶
協壎箎他人&KR0060;見足下多怪少可門宇峻整僕又誕放厚¶
<pb:KR4f0032_SBCK_004-4a>¶
自菲薄遠於世味頗重訾議㒒與足下亦殊自恨也夫十¶
日不食故人以此悲吟一言相激壯士於焉刎頸非子桑¶
之交獨深而慶&KR0056;之情偏摯也其所以信兩人者固巳徴¶
於志白於心夫絲竹之饗神祗金石之會風雲烏足以方¶
其孚應哉僕自家居以來家門遘會屢値風飈每聽驚弦¶
自憎毛羽間甞栖心洛浦之笙騁意洞庭之樂秣馬若木¶
晞髪層城天路遙遠良無由緣何必中山畏窈眇之音雍¶
門撫悲凉之撡然後掉頭人世也¶
<pb:KR4f0032_SBCK_004-4b>¶
　　上龔芝麓先生書¶
維崧頓首獻書芝麓先生閣下嗣頃玉樹歌殘黃旗氣黯¶
西京掌故南朝文筆便巳散失都無裒次音辭所&KR0009;惟在¶
閣下維崧東吳之年少也才智誕放骨肉&KR0997;脫當𡍼貴游¶
目之輕狂嚮者粗習聲律畧解組織雕蟲末技猥爲陳黃¶
門方簡討李舍人諸公所品&KR0872;歲月不居二十年於兹徒¶
以楊子㓜之門第&KR0160;轂不少王茂弘之子孫靑箱遂多上¶
不敢方井大春次不至失枚少儒一流將盡如是而巳且¶
夫軒皇愛嫫母之貌而黜落英魏文喜槌鑿之聲而棄金¶
石中山聞幻𦕈以屑涕&KR0472;子過朝歌而囬車何代無賢古¶
今同歎崧竊不自量有所&KR0103;述矣以爲庶女標躃長城摧¶
頺賤臣撫箏䜛疑渙釋聲音之際窮高極㣲從乎同同也¶
<pb:KR4f0032_SBCK_004-5a>¶
是以失職以來間與錢塘陸圻毛先舒華亭彭師度周積¶
賢嘉興計東長州宋實頴莗揚㩁雅頌&KR0103;爲一集崧雖謭¶
陋顧諸子皆一時之𨕖也每與駿公吳先生言及此事未¶
嘗不撫掌於應徐也屢頌閣下尊拙齋集玩之不置均於¶
玉枕過高唐而近綿駒亦欲一傚其音聲也辭賦一道古¶
詩之流遠溯漢魏近迄開天尚矣然八風旣殊五音迭異¶
江表䡖浮貽譏吳語傖楚沉雄亦𩔖老革夫靑靑河畔草¶
並非造設明月照高樓了無擬議劉越石繞指之語曹顔¶
遠合離之篇景宗武夫悲歌競病斛律北將製曲牛羊意¶
者幹之以風骨不如標之以興會也然乎否乎幸賜發覆¶
焉前叩行臺未見從者謹陳書左右以序鄙𠂻二詩塵覽¶
并希郢和邯鄲託曲於李竒王筠假論於沈約妄冀一言¶
<pb:KR4f0032_SBCK_004-5b>¶
以爲重耳維崧拜¶
<pb:KR4f0032_SBCK_004-6a>¶
<pb:KR4f0032_SBCK_004-7a>¶
　　與宋尚木論詩書¶
維崧頓首尚木先生足下前承翰教云聲律一道海內知¶
者不過數人嗣當作論詩一書冀相徃復以圖不朽歸期¶
卒卒此事未果道里淹阻會訊末由敢以芻蕘之論爲足¶
下悉之幸賜教焉維崧自就傅時屈首家學浮沉制藝間¶
一鋒頴旁溢作爲古文策論以自愉快實不知天下有詩¶
也年十四隨家君後僑寓大桁得以典謁見諸先生長者¶
而一時才喆如雲間皖桐諸君車&KR0016;軿羅聲采輻凑窺其¶
徃來贈答實皆有詩於時私心好之間學爲詩忽忽不能¶
工也又以素乏指示未遂咀嚼㓜好玉&KR0279;西崑長吉諸體¶
少年才思獧冶上靈惑溺旣巳染指遂成面牆&KR0359;沉思之¶
不&KR0116;自失壬午舒章來陽羡酒間極論考䆒金石出入宫¶
<pb:KR4f0032_SBCK_004-7b>¶
徵時雖爰居驟聞鐘鼓未嘗不私相歎賞至於罷酒嗣後¶
流浪戎馬紏纒疾病幽憂瞀亂無所不至又常渉歷於人¶
情世故之間因之浸滛於性命述作之事益知詩者先民¶
所以致其忠厚感君父而饗鬼神也獨是心慕手追在雲¶
間陳李賢門昆季婁東梅村先生數公巳耳近益與萊陽¶
姜垓錢塘陸圻吳縣葉襄同郡龔雲起任元祥研闡體格¶
簡練音律&KR0359;嘆詩家淵源良有定論五言必首河梁建安¶
七言必首垂拱四子以及高岑李杜五律貴宗王孟七律¶
善學維頎排律沈宋最擅其長絕句王李獨臻其勝要期¶
深造務協天然而又益之以風力極之以含藴禮不云乎温¶
柔敦厚而不愚則詩之爲教盡矣雖然諸體捜揚庶幾無¶
&KR0018;七言堂奥可更&KR0359;言夫詩一貴於境地二貴於音節音¶
<pb:KR4f0032_SBCK_004-8a>¶
節圓亮七律便屬長城境地縹緲七古乃爲合作昔者仲¶
嘿眀月一叙&KR0359;&KR0099;長歌一道杜陵不如四子僕初守此議¶
竊效季路終身旣而思之終有未盡必也靜如玉潔動若¶
璣馳徘&KR0422;要眇便娟依遲譬之大海安瀾澄瑩皎徹明鏡¶
如拭千里一色繼則魚龍夭矯珊瑚絡驛鮫人怪物波委¶
雲屬於其際卒之江妃一笑萬象杳冥老子猶龍成連移¶
我矣&KR0002;夫七律起伏安頓承接照應八句之中情事互宣¶
七字之中波瀾莫貳忽然而始不知所自卒然而止不知¶
所徃抑&KR0045;濃淡反覆悠長要而論之七律之佳者必其可¶
歌者也其不可歌者必其音節有不安也游魚出聽牧馬¶
仰秣又何爲哉是以僕於七律一忌抝韻恐傷氣也一忌¶
和韻恐傷格也一忌七言排律恐傷篇法也凢此數者格¶
<pb:KR4f0032_SBCK_004-8b>¶
守高曾奉爲禘祫足下聞之頗以爲然否至於擬古樂府¶
當日貴池吳次尾師謂予以不冝多作近則梁園侯朝宗¶
亦以沿習爲譏然僕以爲才情之士不妨模範用見倩盻¶
耳頃覽松陵吳兆騫漢槎後雜體三十首僕以爲可上晲¶
文通下拂君采足下曾見之否河淸可俟賞音實難僕與¶
足下不能不相視而歎也令弟轅文越在千里未𫉬面談¶
良用耿耿足下觀此書諒不以鄙言爲河漢耳信陽舍筏¶
之諭瑯琊無待之說綂祈來翰以代發蒙子建偉南子𤣥¶
燕友俱此相質主臣¶
　詩無兼長此言最公濟南淸逈勝婁東婁東長公古體¶
　特厚近體則時露傖父相不得不與濟南分割一隅矣¶
　況餘子乎況隆萬後諸君乎朂哉其年旣具曠識幸極¶
<pb:KR4f0032_SBCK_004-9a>¶
　其所届毋墮濁刦言已亟合掌自懴曰饒舌饒舌(薛諧)¶
(孟先生)¶
　其年&KR0359;於七古篇中談此一叚最爲有得老泉以水喻¶
　文潘江陸海當令河伯見之而驚也(吳梅村先生)¶
　近年詩學人握靈蛇論其指歸頗爲不乏至如其年之¶
　窮源探𧷤要於大醇堪爲諸家所折𠂻則不僅以樹幟¶
　見也(陸麗京)¶
　文人相輕各師一說設端辯難互有發明嶸勰折𠂻之¶
　論李何徃復之篇原其指歸各爲同異若此窮源遡流¶
　上自西河下訖天寶研極精㣲可謂兼包衆美一歸大¶
　成矣向讀西陵陸麗京柴虎臣二書嘆爲風雅功臣得¶
　其年掀髯肆言之可以並垂不朽(吳弘人)¶
<pb:KR4f0032_SBCK_004-9b>¶
　卧子論詩謂宜盛其才情不必廢此簡格發其幻𣺌豈¶
　得蕩然律吕乃知才雖至竒不外古法譬之酒味非秫¶
　麴而醖釀必藉於秫麴也然近日詩家亦知遠宗盛唐¶
　近師何李而脂粉有餘蒼老不足徃徃得王李徐吳之¶
　皮毛以爲高調採西崑玉臺之剰馥以爲&KR0872;艶嗚呼塵¶
　&KR0621;固可翳目而珠玉亦難屑投酖毒必至傷生而參苓¶
　亦患雜用今日之患不在空疎而在浮靡也其年立論¶
　祟竑發言遒逸七古鉅麗而不滛諸律秀艶而能㓗陽¶
　羡後來領袖無以過之矣(吳錦雯)¶
<pb:KR4f0032_SBCK_004-10a>¶
　　與方與三敦四書¶
猶記丙申秋杪靑谿白石之間與兩君繾綣流連披矜浹¶
素譚諧讌謔靡減風人文酒圍棊俱臻勝境當斯時也足¶
下旣高預貴游右之亦夙參華𨕖吳下王孫彌工排調金¶
陵魯子雅善滑稽開曲室以飛觴枉高軒以藉卉豈非𤣥¶
圃之嘉踪爵臺之軼事乎自謂此歡可共相保何圖一旦¶
零落至此右兄旣薄宦京&KR0160;緬焉日下君家兄弟至横遭¶
口語流移塞下幾幾乎終已不相見焉僕江海蕩析音驛¶
隔閡旣不𫉬擕手河梁修蘓李之&KR0105;又朔風四起邊地人¶
稀北㕍南魚杳無可託每一興思僕誠自恨也常以昨秋¶
至石子崗晨乗一小鹿車過淮淸橋人委巷中訪昔年所¶
寓處魯生出揖髩髪蒼然雖房闥宛存而賔徒跡邈藥奩¶
<pb:KR4f0032_SBCK_004-10b>¶
猶在而撫掌人非慿覽之次泫然涕下矣數年以來旅食¶
東臯時與賢門恒通謦欬長文握手於去年謙六聯茵於¶
今歲適聞隹耗正與六兄相聚水繪時也宵中啟信喜不¶
自持綂候歸艎佇看春水獻歳靑陽南部烟花吾三人正¶
可重問耳喜極之餘忽念松陵季子比來奚似體中何如¶
不&KR0116;爲之悢悢脫彼有所&KR0103;冀錄以相貽也¶
<pb:KR4f0032_SBCK_004-11a>¶
　　與侯彦窒書¶
崧罪孽&KR0359;重忽遭先府君大變神魂潰越血肉荒迷卽擬¶
奔訃梁園縁會䟶跌途路有局遂成閼阻五內紆結忽接¶
遠唁惶仄奚似四弟宗石先府君在時屢以嬴弱致失教¶
誨今兹孤露益復蕪廢弟崧又以家業頺破餬口四方顧¶
此㓜孺中心如割足下&KR0105;切葭莩情鍾親串綢繆卵翼奚¶
俟贅言但念此子㓜齡多病便如百藥成童䘮父畧類邴¶
原疇爲人兄乃令至此今以先府君靈櫬在堂馬鬛未封¶
闔門惶遽躊躇進退萬難爲懐遂令十四齡稚子伶仃千¶
里外興言及此足下諒爲心惻也¶
<pb:KR4f0032_SBCK_004-11b>¶
<pb:KR4f0032_SBCK_004-11b>¶
　　答湯静文書¶
静文足下僕不幸有幽憂之疾惟藉筆&KR0472;以自遣其在邑¶
中以詩文相切劘者南耕其一也故南耕有作徃徃亟以¶
相示僕脫稿後亦付南耕評定爲多一日南耕以不幸說¶
示我僕覽其口多㣲詞遂未及置評一字且力沮其剞劂¶
之役居數日其童子持還帖辨一篇至僕之未及置評如¶
故也惟作一字與南耕嘆其文筆之簡而古而止其剞劂¶
也益力又最後則南耕復示我以哭母文僕反覆讀之見¶
其蓼莪罔極之感惻愴纒綿乃大加激賞誠不意其文筆¶
之大進乃遂得入古大家堂奥如斯也夫高陽酒徒之好¶
飮也天下莫不聞也而遇名酒在前登徒子之好色也亦¶
其性使然也而遇柔曼在側爬搔跳躍一徃而&KR0359;有不自¶
<pb:KR4f0032_SBCK_004-12a>¶
知其然而然者故僕於南耕之文亦遂徬徨淫佚而不自¶
禁也葢南耕前後諸文僅此一篇爲僕手評然亦評其文¶
耳亦不知遽付&KR0037;梨也大抵僕癖於文又如和嶠癖錢王¶
濟癖馬故披一佳文則豁然心開値人以是非曲直相詆¶
娸則懵如中惡就文論文僕於南耕如是而巳請自今以¶
後老表弟或不棄葑菲有所著述亦如南耕者虗懷下問¶
則僕亦欣然附向秀註莊之義執筆以從縱與南耕齟齬¶
僕决不敢引嫌匿臆掩抑高文不相激賞也噫僕老矣論¶
文之外惽且不辨菽麥在足下則謬以三吳名下士見推¶
耳實則昧昧殊甚誠有如足下所云者恣睢放恣於無何¶
有之鄕猶慮其自𢦤其生也乃謂處人骨肉而妄有所雌¶
黃軒輊於其間也則吾豈敢¶
<pb:KR4f0032_SBCK_004-12b>¶
　　上棠村梁大司農書¶
維崧頓首棠翁老先生大人臺下崧自束髮讀書𫉬從賢¶
豪長者游卽知當世有梁先生猶衆山之有㤗岱百川之¶
有溟渤私心嚮&KR0616;願爲執鞭非一日矣昔歳客游燕趙路¶
出滹沱過鄭公通德之鄕徘&KR0422;久之覽其雲木鬰蒼烟沙¶
綿邈扶輿蜿蜒之氣磅礴而藴積地勢閎衍其鍾爲大儒¶
元老也固宜時卽欲摳謁龍門一遂高山景行之慕徒以¶
姓名微賤文采無可觀覽不足以動高賢之&KR0269;握是以躡¶
屩及門忽復自廢旣又自念當世招賢之舘斥爲車廐公¶
&KR0056;大夫不復下士久矣有一憐才好士如老先生人之有¶
一才一藝無不願歸門下而崧獨以行能頺落不復自振¶
無由自見於長者之前輙復&KR0099;焉太息思自&KR0108;者久之然¶
<pb:KR4f0032_SBCK_004-13a>¶
而年踰五十筋駑力&KR0629;精氣潰散不能遠適數千里外兼¶
以家貧詘於衣食舟車屝屨之資舉無所出乃欲思以生¶
平所業就正有道此實難矣兩舍弟自都門來出老先生¶
見贈詩見示徃徃念及鄙人鄙人謭劣何以得此於先生¶
哉用是感激至於涕零夫以數十年仰慕如老先生今旣¶
困於貧賤不克遽就見矣而并不能修尺一致欵懇以自¶
通於左右何其自外於生成如此也是以因石弟入都之¶
便敬和先生枉賜舍弟詞原韻一首奉獻而又將之寸幅¶
以布其區區者如此崧年來有仝人詞𨕖一書採葺頗勤¶
搜羅極傋因舍弟行廹未遑請正嗣當繕冩一通耑懇老¶
先生大序也南鴻有便幸恵德音¶
<pb:KR4f0032_SBCK_004-13b>¶
　　上宋蓼天總憲書¶
濶别十年無由伏謁昨歲石弟入都曾以㓜弟試事上凟¶
老先生猥荷雲天曲垂&KR0821;植雖緣時會未遂所懐而啣結¶
高深無刻不鐫之心版也崧近况窘詘所不待言惟是年¶
踰五十一子復殤神理荼酷精魄潰裂目今以&KR0616;崧殆無¶
意人間世矣伏念老先生𣈆陟綂均整齊綱紀彈壓百僚¶
之上遐邇承流無不加之畏愛矧在故人可勝額手每思¶
疇昔讀書尊府時謂極一時文章聲氣之盛曾幾何年而¶
疇三研德甫草諸君先後化爲異物漢槎又越在關外間¶
嘗丹過葑溪與展成旣庭追溯舊游流連昔夢雖新歡可¶
續而陳跡極多繞柱循廊懵騰竟日自非太上忘情奚能¶
遣此崧老矣年踰五十便成老翁兼之饑寒困苦怫鬱百¶
<pb:KR4f0032_SBCK_004-14a>¶
端不復能勝舟車䟦渉之役自分此生卒塡溝壑惟是昔¶
緒廽環曩情在臆翹首京&KR0160;恃有老先生一人耳倘邀雲¶
庇𫉬假餘年作盛世之編氓理詠歌之賤業更或者事有¶
難期遇多意外室中差有赤脚之婢𦞃下幸添黃口之丁¶
然後畢願巖阿埋身澗谷所甚願也然終未敢冀也未審¶
先生何以策我石弟爲貧而仕勉狥微官來歲或捧檄出¶
都更望先生加意垂靑多方覆幬爲感欲言難罄&KR0643;布積¶
懷臨啟曷勝悚切¶
<pb:KR4f0032_SBCK_004-14b>¶
　　與王阮亭先生書¶
不意都門一别乃數年不得見我阮亭先生也不意數年¶
之間我阮亭先生旣罹北堂太夫人之變而又遭西樵先¶
生之慼也痛哉酷哉記西樵先生辛亥&KR0009;崧一書并附來¶
自傳一首當時便訝何以作如許語未幾而&KR0406;鸞信至&KR0016;¶
鶴人歸乃信斯文預爲之䜟嗚呼流水難期高山不再伯¶
牙息撡郢人輟斤興言及此眞有血俱枯無腸不斷一文¶
遙哭幸奏西樵先生靈几之前未審此文得似驢鳴否至¶
於先生白蕐&KR0105;篤棠棣情&KR0359;茹苦&KR0742;悲理之必至但祥琴¶
一鼓虞殯將歌庶望弭哀還期卒哭區區鄙悃惟先生諒¶
之崧年來失一仲弟又䘮一姑母骨肉之𢡖畧亦同之惟¶
是五十之年始生一子今年秋抄挈過家園惟此一事稍¶
<pb:KR4f0032_SBCK_004-15a>¶
可爲知巳慰至於阮途巳盡馮鋏息彈思息交而絕游將¶
稿項以黃馘善卷之間有披䘮而帶索者非他人其必僕¶
也又數年以來大有作詞之癖烏絲而外尙計有二千餘¶
首何日一陳之先生也晤珍示知先生入蜀詩卓絕古今¶
不數䕫州子美不識肯令喜事小胥錄一帖以見&KR0009;否作¶
書將竟忽憶曼殊投筆泫然不能終幅¶
<pb:KR4f0032_SBCK_004-15b>¶
　　與王阮亭先生書¶
六月中徐藝初入都曾有數行奏記并附拙文三首想巳¶
入記室矣此字去後復接老祖臺手札欲易墓表爲行狀¶
因前文時或尚未逹覽俟再承台示然後敢圖續報未知¶
向作尚須更正與否萬祈明以見諭爲囑崧七月間同健¶
庵先生偶客維揚追憶與先生舊日遊踪歷歷在目雖江¶
山不换而人事都非感念西樵伯𥸤介夫善伯諸先生不¶
覺罷酒紅橋廽船法海情&KR0359;一徃爲之慟哭失聲也先生¶
覽書至此得毋亦爲涙濕粉箋也耶漁洋入蜀諸詩眞杜¶
甫䕫州之作東坡海外之文也竊從健庵鄴架得窺冩本¶
聞先生巳有刻本便間尤希緘&KR0009;爲感崧老矣年踰五十¶
一子復殤自分此生巳無意人間世矣年來愁病侵尋筋¶
<pb:KR4f0032_SBCK_004-16a>¶
駑肉緩益復不能爲滑梯脂韋態罄折羣公項領前俯仰¶
世間亦復能念江南菰蘆中有陽羡書生者&KR0252;&KR0252;海內僅¶
有一鮑叔如王先生而復越在數千里相别十餘年先生¶
視僕情緒如此尚有好懷耶家四弟因家貧累重勉狥㣲¶
官今入都赴𨕖曹一切惟推烏左右之感甚感甚數年頗¶
多相憶之作綴之末幅冀得王先生一撫掌也遠者不睱¶
錄錄近作二首¶
<pb:KR4f0032_SBCK_004-16b>¶
　　與田梁紫書¶
梁王園後相國寺前同游鐵塔之街偕過金明之苑屈指¶
計之不覺又三年矣田先生無恙耶何無一言及陳生也¶
今歲八月中秋舍弟子萬相見於玉峯徐氏園中坐未定¶
首詢先生近狀知仍下榻侯氏爲慰弟老矣一子復殤以¶
此益復衰落形如死&KR0069;下筆及此神傷久之以先生知我¶
&KR0643;復一言然又不敢竟言也鄙人生性&KR0180;惰長兄所知近¶
者年更老大遇復竒蹇益覺退焉自廢笛床茗椀之外都¶
不省坐客何語欠伸久之瞪目而巳家貧間一彈鋏小不¶
當意輙拂衣歸坐此與世齟齬卒乃大困先生視當世誰¶
復眞知陳生乃欲令陳生日俛顔鞠&KR1743;於諸貴人車廐哉¶
吾計决矣長爲天地之放民矣惟是一二知已未能忘情¶
<pb:KR4f0032_SBCK_004-17a>¶
此身不死終當再過雎陽與先生狂歌縱飮十晝夜一&KR0269;¶
胸中之竒然後歸返荆南餙巾待盡更得先生爲我作一¶
小傳吾事足矣搦管嬋媛楮窮墨燥&KR0099;然久之¶
#+PROPERTY: JUAN 4
#+PROPERTY: FILE SB04n0539-004陳迦陵文集儷體文集-卷第四.
<pb:KR4f0032_SBCK_004-1a>¶
陳迦陵儷體文集卷四¶
　宜興陳維崧其年譔¶
　海鹽彭孫遹羡門　維岳緯雲¶
　吉水李振裕醒齋　宗石子萬¶
　　　　　　　　　　　　　男履端¶
　　　　　　　　　　　　　姪　洢¶
　啟¶
　　刻周鹿溪先生遺集啟¶
金沙鹿溪周先生一代楷模三吳宗匠西京黨錮盡說范¶
滂東國人倫羣推郭㤗氣節則激&KR0045;李杜理學則出入程¶
朱士𩔖屬以槃匜淸流奉爲領袖猥以嫉劉輿之膩馴令¶
祻酷東朝憎庾亮之塵終使釁開北部衣&KR0227;運盡文武道¶
<pb:KR4f0032_SBCK_004-1b>¶
衰茲者故集沉淪傳文凋散華林勲舊誰知袁粲之子孫¶
建業時賢孰修卞壺之墳墓未封馬鬣徒著龍門遺書乏¶
所忠之求弱㣧抱西華之痛某等或親懿有𩔖范雲或門¶
徒畧如景毅歎高山之不作猶佇風標撫流水之莫彈尚¶
思音撡雖賣珠合浦竟媿王成而掛劍徐君敢後季札諸¶
先生&KR0105;&KR0359;稽呂交儗尹班伏冀共任棗梨均輸資斧按班¶
設局分族成編庶幾鮑宣封事不浮沉於外戚之年谷永¶
彈章豈冺没於宦官之日謹啟¶
<pb:KR4f0032_SBCK_004-2a>¶
　　徵贖十三經十七史毛氏書板啟¶
(毛氏板時在洞庭席姓質庫中茲約人/出三十金贖後印書人酬以全書兩部)¶
字易結繩權輿蒼頡書加雕板肇始開皇母昭裔初爲鋟¶
鏤之言沈存中備載膠泥之說石碑鑱畫基自蔡邕監本¶
流傳原於馮道振古鑠今夐乎尚矣&KR0099;自經從壁後書曁¶
熸來鹿爭劉項灾逮魯魚虎鬬袁曹禍延蝌蚪牙籖玉軸¶
蕭梁遭侯景而還錦褫縹囊趙宋値宣和而後馬厩鈔書¶
之客購善本以何從兎園挾册之夫朢長編而不見綠文¶
匿曜兩儀亦遂以烟霾絳斗韜芒七政或因而霧塞則有¶
隱湖處士吳郡徵君生聖門言&KR0367;之鄕是漢世毛萇之後¶
沉酣六藉以鉛槧爲功勲穿穴三倉以文章爲苑囿鳩工¶
鍥棗旁溯叢殘設局鐫梨首先經史&KR0869;之簾閣㧁以巾箱¶
<pb:KR4f0032_SBCK_004-2b>¶
雞林遠播家珍汲古之一編䮾戸遙傳人奉虞山之片&KR0083;¶
然而物固不常理恒難料文園旣没詎存篋裏之凢將執¶
㦸云亡寧保櫝中之訓纂烏棲別屋秘書亦緣是以他之¶
燕過誰家竒字亦於焉而皆去愍彼墨莊辱於質庫繄君¶
季子實小毛公班宜僚綽有父風顔延年雅傳庭誥軫懷¶
舊業結念先疇七日𠋣牆情更悲於棼冐千金飛矢朢巳¶
斷於魯連疇分鮑叔之金莫返藺&KR0056;之璧僕也願呼將伯¶
計出乞隣敢效一言希爲三復且夫室無諸史詎號儒林¶
架鮮全經何名學者較來三豕旣非裨官謰謱之流量去¶
一鴟復殊列肆麻沙之本欲還故物端藉高賢先祈按部¶
以捐貲行且酬書而減&KR0033;無論&KR0821;聖賢之燼&KR0105;仭千秋卽¶
云權子母之錢嬴撡十倍時乎勿失事也可爲嗟乎錮&KR2676;¶
<pb:KR4f0032_SBCK_004-3a>¶
㡗於程卓之家寃踰醬瓿熏陟俚以金銀之氣虐甚鬱攸¶
何哉羽化尚想飛騰便爾塵埋猶然光怪勿使魏安釐母¶
弟阻凾谷以難歸須念漢董祀賢妻&KR0613;玉門而朢贖爰申¶
罕譬庶博軒渠¶
<pb:KR4f0032_SBCK_004-3b>¶
<pb:KR4f0032_SBCK_004-3b>¶
　　徵刻吳園次宋元詩𨕖啟(𨕖名移/我情集)¶
何地無愁有天長醉英雄未老藉𨕖句以移情歲月多閒¶
仗鈔詩而送日維時祝融煽虐鶉火&KR0045;輝流金鑠石如逢¶
十日之年朢雨瞻雲若在無龍之國爰約論文之侣同過¶
看奕之軒忽有微凉濯予煩暑繅來氷鼠爽氣襲於床頭¶
啖罷哀梨好風生於帳裡廹而視之是編斯在夫其語必¶
生新篇皆矜俊龍編鳥篆書得之壞冡之中禁臠侯鯖味¶
乃在庶羞之外么絃𢚩拍務㝷歷代之遺聲迂叟漫郞詎¶
錄三唐之殘客問石家之厮飬衣火浣者三千詢趙氏之¶
璵璠酬名城以十五洵他𨕖所莫收亦諸賢所未逮者也¶
然欲私之篋衍旣恐令其破壁而飛念將懸以國門又難¶
使彼不脛而走不揣鄙人質之大雅但𫉬稍加嗇縮便成¶
<pb:KR4f0032_SBCK_004-4a>¶
文苑之竒觀儻其廣致揄&KR0045;尤屬詩壇之嘉話始則計卷¶
以徴資後乃償書而給&KR0033;勿云刈桂炊珠君乃爲此度越¶
恒情之論所頼鐘鳴谷應世自不乏流連古曲之人謹啟¶
<pb:KR4f0032_SBCK_004-4b>¶
　　徵萬桺堂詩文啟¶
都城海岱門之東沙河門之内有地一區益都相國馮公¶
顧而樂之節縮其祿米所入買以爲園名曰萬桺堂先是¶
元亷公希憲有堂名萬桺距都門不三十里而近當時趙¶
承㫖諸公奓作詩歌以詠之其遺址在今豐臺左右公慕¶
亷孟子之爲人又園中種桺不啻以萬計故仍以爲名爾¶
其迢迢紫陌衺矗厜㕒歷歷黃圖遙連厓隒物豐氣盛暎¶
龍樓鳳闕之光沙暖泥融分蓮勺杏園之勝扶輿蜿蜒&KR0033;¶
衛天垣碩大蕃滋原穪陸海百昌膴膴地則居日月之旁¶
萬彚芄芄上乃有雲霞之氣乃復林壑澄鮮郊坰明瑟不¶
離闤闠澤以秀而能臞雖處京&KR0160;土以敦而彌夀風喧夕¶
碓已無三市之笙簫烟靄晨鐘竟隔九衢之車馬紅牆三¶
<pb:KR4f0032_SBCK_004-5a>¶
里犬抵僧廬白板千家居然村舍川原寂歷頓成&KR0160;子之¶
岡溪澗崢泓不減袁家之渴野芳襲襲境尚緬而先迎空¶
翠陰陰路非賖而仍誤如㝷栗里舍此安之若訪桃源去¶
人不遠公乃體崇卑之&KR0103;積德積刑濬仁知之胸樂山樂¶
水經綸泉石抽黄扉補衮之餘絲揮灑烟雲藉紫閣爲霖¶
之鉅手若夫纔窺鶴逕便得淸蒼一渡虹梁遽然空濶紅¶
藤百折虗堂遙峙於林端碧鮮千盤傑閣半浮於天際然¶
而長堤旣窈定須紺岫以縈廽曲檻將斜轉頼淸湍之潄¶
激假使峯非峭蒨奚以顯層樓複觀之竒如其水鮮淪漣¶
何能覩月榭烟廊之致爰乃蹠巨靈之掌只擬成河繫彭¶
祖之腰惟圖觀井&KR0058;陽有土漫勞夸父以移山燕市無臺¶
終想女媧之煉石纔聞覆簣須臾而頳壁騰空乍見濫觴¶
<pb:KR4f0032_SBCK_004-5b>¶
俄頃而素波衝岸穿渠决溜翠競粘天架壑支峯蒼俱㧞¶
地&KR0585;前㶁㶁任呼白鷺之洲窗外森森&KR0033;喚靑猿之洞嵌¶
之臺榭歷亂於丹崖絳嶺之中被以房櫳參差於雁子鳬¶
雛之側何期輦下孕此仙都不信人間逢茲福地此固東¶
漢王根之宅靑𤨏非&KR0160;抑亦南陽樊重之家綠墀掩嫮者¶
也然而客起而言人將有請昔者永嘉太傅墅曰東山洛¶
下相公園名獨樂未央宫外非無蕭相之田園晝錦堂邉¶
不少魏公之邸第以及裴家綠野李氏平泉紅薑紫芋預¶
營歸老之圖白酒黃雞早辦引年之計要皆不遠枌榆未¶
踰桑&KR0922;南翁北叟徜徉里社之間西陌東阡嘯詠鄕闗之¶
內公則故園北海舊業東齊且又屢申予告之祈頻上乞¶
身之表而乃結廬越境築屋他鄕峯雖落㕍安能挾以俱¶
<pb:KR4f0032_SBCK_004-6a>¶
飛石縱成羊未必鞭之便走所慮關梁迢逓難浮天畔之¶
槎還嗟樓閣虗無徒結海中之市情寧易喻理或難期莫¶
窺君子之心未測通人之意不知公也捐一切而不居棄¶
萬緣於何有翔於寥廓寧爲燕雀之謀視若塵埃不慕爽¶
鳩之樂付託則園丁牧䜿無非此地之主人總管則山鳥¶
溪花便是吾園之家督相逢野老竟許看花但値高人何¶
妨載酒&KR0643;成故事敢云來者之無賢大似閒田竊恃故人¶
之知我於是栽之櫸桺間以楓杉永豐闌角乞來踠地之¶
長條㶚水橋南借得銷䰟之弱縷或自亞夫營裡折取數¶
枝或從子夏市中移來幾本或憐擁腫幾同宣武之十圍¶
或愛蕭踈大𩔖泉明之五樹或將眠而乍起曾遮何妥齋¶
頭或似𥬇以如顰夙植王恭閣後莫不延緣坂隰䍡&KR2014;坡¶
<pb:KR4f0032_SBCK_004-6b>¶
陀𠋣曲水以輕狂竚廽風而甸線鵞黃乍醉巳成二月之¶
花蛾綠方闌便作三春之雪時則蒙蒙欲下只糝絲韁漫¶
漫將飛偏縈繡&KR0016;游童絡繹競投光孝之坊貴客連翩儼¶
入康崇之巷固巳都下共傳爲勝蹟奚止羣公皆奉以美¶
談然而揆厥由來推其所自僅侈游觀之美詎是本懷惟¶
矜眺覽之宜要非篤論彼金谷銅駝以後旣高臺曲舘之¶
何存卽津陽沁水諸園并細桺新蒲而不見鴛鴦濼泠滿¶
湖飄墜粉之紅螞蟻墳空獨夜咽殘花之紫終成昔夢徒¶
記前游空存前代之亭臺未審何年之羅綺逹人致嘆曠¶
士增欷公則午橋莊裏育嬰兼以放生奉誠園中仁民因¶
而愛物史譏染指何心鼎内之黿易象朶頥詎&KR0216;籃中之¶
蛤從此雀辭楊舘定解懷恩便令燕别張巢還思報德至¶
<pb:KR4f0032_SBCK_004-7a>¶
於生慿廪竹亦荷矜全源出空桑咸資顧復夙依蜾臝熈¶
熈多含哺之民小字於莵粲粲有圜橋之彦(公所育嬰有/爲弟子員者)¶
此皆功德之難刋祗患揄&KR0045;之莫罄伏冀同人共賡雅唱¶
或詩或賦千章謝眺之吟爲序爲銘滿架徐陵之筆庶使¶
楊林渡口長謠君奭之甘棠將期桺𪧐星中共指公孫之¶
大樹¶
<pb:KR4f0032_SBCK_004-7b>¶
　　請周翼微篆刻圖章啟¶
月晴紫陌只照靑衫秋老渾河漸添黃葉荆軻一去市中¶
饒感槪之人樂毅無歸臺畔足飄搖之客爰有汝南才子¶
婁水名流摛文則翡翠盈箱織句則蒲桃竟幅固已江東¶
僑肸推以君宗河北温邢呼爲𥙊酒爰觀石鼔偶客金臺¶
劉公幹之逸氣籍甚鄴中王輔嗣之淸談斐然都下五侯¶
接席都爲樓䕶傳鯖千里知名競以陳蕃下榻昨與同人¶
爲言剰技周瑜顧曲之暇間渉說文伯仁飮酒之餘兼摹¶
繆篆爛銅破玉頻鑱蝌蚪之形漢印秦章屢畫蛟螭之狀¶
然此㣲長原無足述如斯小道亦又何之僕𥬇而言君何¶
不逹今夫&KR0160;章麗句或偏知巳之難迎鉅製鴻裁恒慮賞¶
音之莫遘若夫見蔡中郞之鳥篆則傳觀盡訝其精覩戴¶
<pb:KR4f0032_SBCK_004-8a>¶
安道之雞碑則好事羣驚其妙葢形而下者易爲知形而¶
上者難爲喻也然則&KR0643;爲游戯何妨暫揮郢客之斤姑與¶
周旋何須不刻宋人之葉嗟乎絶技可傳多能有屬祗論¶
一藝願諸君無失此人若問其他恐當世竟無其亞譬訪¶
君平卜筮亟趂其百錢罷肆之前如求王宰丹靑幸需之¶
十日一山而後謹啟¶
<pb:KR4f0032_SBCK_004-8b>¶
　　徵刻今文𨕖今文鈔啟¶
粤稽結繩邈矣代有篇章斷竹斐然人多述作洎於伏勝¶
陳農之輩沿及王儉任昉諸人藝文之錄價重連城舘庫¶
之林名班七畧然而間有亡書悉多善本書滛左癖好古¶
者奚翅連珠宋艷班香臨文者寧惟編貝逸詩缺史行是¶
丈人汲冢秦碑禮先一飯此旣無藉於表章我亦何煩夫¶
鈔撮若乃勝衣所見毎遇上流總角之交恒逢才子左家¶
籓溷借鉛槧爲畋漁王氏巾箱以文章作衣食斷自本朝¶
而上溯乎就傅以還曾通音驛名作居多間奉鞭弭高文¶
不少遂燃脂而暝冩爰弄墨以晨書不幸中更兵燹洊歷¶
亂離帳中之秘與銀雁以俱飛篋衍所藏共珠囊而不見¶
他若庾開府生平所作五存五亡杜荆州疇昔之碑一山¶
<pb:KR4f0032_SBCK_004-9a>¶
一谷凢諸遁甲以及秘辛老兵旣裂以補袍里媪亦藉之¶
覆醬&KR0714;通惡棧爛然四部之珠英敗紙烟煤宛爾五車之¶
玉屑集逢作賊視沈約而彌𢡖詩&KR0582;撏撦較義山而逾酷¶
能無歎息良用酸感是以購彼雞林探其𧰼罔都爲一集¶
派以兩家斆秦漢六朝者入蕭齋文𨕖之中倣韓桺歐蘓¶
者歸茅氏文鈔之部庶幾兩美要可單行所朢高賢共成¶
勝事至夫徃昔篇章古今墳索上者作聖世之笙簧下者¶
代閒居之博奕若有性喜刺譏語工怨誹宋玉旣口多微¶
詞孫盛復&KR0033;書時事者鄙人恇怯不登楊惲之歌君子温¶
柔母爲趙壹之賦有一於此勿付典籖苟有他樂敢求記¶
室謹啟¶
<pb:KR4f0032_SBCK_004-9b>¶
　　公請靈機和尚住善權啟¶
伏以花啣鹿女結精藍於千香十地之間燈繞鵝黃架寶¶
筏於𩀱樹三車之外蒼崕紺巘總是禪林碧乳銀膏無非¶
定海恭惟某和尚名在金凾派分珠㲲波提東度得智水¶
之一珠祗夜南翻拾雪山之片玉惟茲陽羡之區舊有國¶
山之寺山林&KR0772;窱何殊香積之龕巗嶂幽&KR0359;卽是王城之¶
里雷書似蚪旣爲三李相拏雲攫霧之鄕栢&KR0367;如龍亦屬¶
百老人沐雨櫛風之地自𧰼教之凌微致魔烽之䟦扈紫¶
衣賜號乃益鴟張白馬傳宗翻營兎窟歎南風之不競來¶
東隣之責言於是花宮控鶴爰聚諸傖義殿翔鶤都歸一¶
炬三千尊者盡爲原上之龍蛇五百沙門俱作崑岡之玉¶
石袈娑煨燼瓶鉢蕭條三生堂上便成糜爛之&KR0022;碧蘚庵¶
<pb:KR4f0032_SBCK_004-10a>¶
中卽是省寃之谷痛咸陽之三月山鳥啼紅傷建章之千¶
門林烟罷綠行人於焉躑躅過客以之徘&KR0422;然而祖墖猶¶
存祗林斯在凢此迅雷烈火之後尤頼補天返日之才金¶
白鍊而愈剛錦三繅而益麗伏願早泛&KR0268;航重開寶地擊¶
𡍼毒鼔於狐狸虎豹之窟風月如新建精進幢於篷蒿藜¶
藿之塲山川重秀矣¶
<pb:KR4f0032_SBCK_004-10b>¶
　　謝柯翰周恵爐扇啟¶
裁來皎月詠自班姬滃得香雲製緣丁緩痩骨截湘妃之¶
竹蟬雀分行同心煎荀令之香鷓鴣成片睡茱茰之複帳¶
有鴨皆紅舞翡翠之晴窗無鸞非彩擎俱掌上藏並奩中¶
然而九&KR0160;乍御金獸先啼四和纔烘𦘕羅遙妬維四時之¶
代謝故兩美之難兼並荷蘭閨之澤恨不同時俱邀柘舘¶
之榮愁難相見今某𩀱承雅貺兩藉殊頒握彼兎&KR0160;之下¶
驟識春遒擁於麝火之傍旋知秋盡無冬無夏咸銘喻量¶
之施倐燠倐寒彌切撫時之感¶
<pb:KR4f0032_SBCK_004-11a>¶
<pb:KR4f0032_SBCK_004-12a>¶
　　代友人謝送湖綿花褐𨕖頴燈檠啟¶
七襄駞褐桃花映水以爭鮮萬縷紅綿桺絮因風而乍起¶
産於塞外叢編載毞毲之名浴自盆中脞史記芮温之號¶
至於日之夕矣在旁惟一二燭奴客且休乎侍側只十𩀱¶
毛頴孫康則映階少雪祗圖續命蚖膏江淹則入夢無花¶
長冀乞靈鼠尾俱珍藝𫟍並艷書帷今某東海釣魚詎有¶
輕肥之朢西&KR0160;衣葛敢興安燠之思㕙毫秃盡班生投矣¶
而未遑鳳脛燒&KR0714;山鬼吹之而亦得何來高&KR0105;逮及覊人¶
緰㠿捧至艶欲凌霞紕絮貽來柔如叠雪曵之沃若布何¶
羡於賨人繅處卷然紅定煩夫女手別有㴱情託諸長物¶
年年鑿壁贈伊懸火之銅釭日日鈔書貽爾臨池之玳管¶
管城子脫&KR0227;以至一架珊瑚不夜侯秉燭而來兩行&KR1341;蓞¶
<pb:KR4f0032_SBCK_004-12b>¶
<pb:KR4f0032_SBCK_004-12b>¶
　　謝友人賚安石榴啟¶
壓&KR0585;窋吒産自𡍼林隔膜臙脂呼爲丹若張騫槎到新移¶
海外之枝李靖編成夙號天漿之汁旣可施之作枕賦就¶
張紘還堪染以爲裙詩裁武后縣焉似瘤旣標劉杙之名¶
重可論斤亦著離斯之國某愁同平子渴𩔖相如幸沾珍¶
果之頒𫉬寶上林之味刻來筵上纍纍不夜之珠藏向奩¶
中歷歷記歌之豆偏譏栗罅殻冗靑毛欲鬬離支綃籠紅¶
肉詎止伽藍作記白馬寺之甜實&KR0033;牛須知伯起曾言安¶
德妃之榴房多子飮君雅意貺我成言¶
<pb:KR4f0032_SBCK_004-13a>¶
<pb:KR4f0032_SBCK_004-14a>¶
　　謝圍次賚衣啟¶
鴛鴦作匹扶風織錦之家蛺蝶爲羅叢臺袨服之客今某¶
裘𩔖蘓秦服來久敝衣同到漑着處恒穿猥以班荆於焉¶
贈縞仙園獨繭擣須新市靑砧鄴舘𩀱絲濯用成都粉水¶
訝獸罏之不煖憎鶴氅之猶寒遂使季路緼袍忽現藍花¶
之色將見原思露肘俄成綟葉之形姬人裂帛競詢何處¶
紅𧖟嬌女挽鬚預索此中紫鳳¶
<pb:KR4f0032_SBCK_004-14b>¶
<pb:KR4f0032_SBCK_004-14b>¶
　　謝劉王孫示西洋諸器詩啟¶
靑宫愛子曾傳如意之銘朱邸親王夙擅屏風之作十層¶
胡粉解染妍詞百&KR1505;蠻箋工書艷曲錦襵與蟬鬟並亂金¶
筒共麝月同飄某㴱媿陳琳幸逢劉向賚來蝌蚪疑焚辟¶
惡之香躍岀娵隅似被若亡之縠光同不夜體比宜春假¶
令司馬爲郞還通卭&KR0526;若使仲容追婢定是鮮卑(靑宫一/作綠池)¶
(十層一/作滿籠)¶
　&KR0033;是老庾之作子山不及(周夀王評)¶
<pb:KR4f0032_SBCK_004-15a>¶
<pb:KR4f0032_SBCK_004-16a>¶
　　謝吳伯成明府賚酒米并炭啟¶
條風未播誰貽范叔之綈珂雪將零只滅梁鴻之竈畫從¶
馬援豈足療饑噀自欒巴何由取醉食惟一溢年年貸向¶
監河量減三升夜夜酤從蜀肆乃者辱憐臣朔之饑猥念¶
寛饒之醒舂成精鑿與綠蟻以偕來刈自瑯琊並玉蛆而¶
俱至除&KR0621;紅稻聚來作城郭之形壓榨金漿釀就得雲霞¶
之氣況頒擣炭用代燃薪貯之寶鴨鳥無事於避風刻作¶
紅獅鶴奚爲而訝雪¶
<pb:KR4f0032_SBCK_004-16b>¶
<pb:KR4f0032_SBCK_004-16b>¶
　　戯與李渭淸索餅啟¶
叚家食品先譜牢丸荀氏𩜹經尤推薄夜溲成䬯餥易汚¶
靈寶之衣蒸作餢&KR2754;慣賣安丘之市齊民要術競傳不托¶
之名南楚新聞亦擅紅綾之號在六季則呼之爲䬳至兩¶
川則名以爲䭔詎須束晳纔賦安乾寜假虞悰惟誇米粣¶
僕樂託掘門棲遲藿食家原吳地夙躭鰕菜之風游到梁¶
園偶習餦餭之味酒壚傝䢆偕鈴卒以加餐葱肆氋氃共¶
&KR0016;奴而屬饜自客都亭長懷宛雒人非雁䳱何來澤畔之¶
糧行𩔖侏儒并乏囊中之粟猶憶前宵曾蒙設食膏環一¶
捻玲瓏映字以俱明粔籹千堆柔弱因風而欲起徧驕座¶
客還詫家僮頗餘朢蜀之思仍作發棠之請想何年歸去¶
細說於荒橋野店之傍來日過從大嚼於淡月輕烟之候¶
<pb:KR4f0032_SBCK_004-17a>¶
不煩脾臄以慁公爲但有寛焦可遲賔至毋嫌惡客縱懷¶
矣而何妨倘屬戯言卽𦘕之而亦可¶
#+PROPERTY: JUAN 4
#+PROPERTY: FILE SB04n0540-004陳迦陵文集湖海樓詩集-卷第四.
<pb:KR4f0032_SBCK_004-1a>¶
湖海樓詩集卷四¶
　宜興陳維崧其年著¶
　平湖陸隴其稼書　維岳緯雲¶
　新城王士禛阮亭　宗石子萬¶
　崑山徐乾學徤菴　男履端¶
　德州謝重輝方山　姪　洢¶
　庚戌¶
　　&KR0009;緯雲四絕句¶
前年一&KR0016;出盧龍正値征衫怯暮冬不及&KR0268;仁成執手累¶
君惆悵立孤松¶
　　其二¶
毷&KR2765;心情那自聊昨秋又上白門橋靑衫一領輸春雪雪¶
<pb:KR4f0032_SBCK_004-1b>¶
總消時恨不銷¶
　　其三¶
四載京華音信稀我爲杜宇勸君歸如何江左催歸鳥轉¶
向漳河兩㟁飛(時余將/之鄴下)¶
　其四¶
南雁匆匆欲發時&KR0009;君一語淚如絲蘭陵董相埋黃土亟¶
報憐才相國知(悼文友也文友/最爲栢鄕所知)¶
　　經歸德城外追悼侯仲衡先生并&KR0009;恭士叔岱¶
梁園去年花正開江南客子看花來故人留客醉花下春¶
衫細馬相追陪梁𫟍重經剛一載故人今日復何在不恨¶
名花今又開但恨人生不相待君家令弟亦白頭城南徐¶
五正窮愁早知今日西州慟&KR0359;悔當年花下游¶
<pb:KR4f0032_SBCK_004-2a>¶
　　題聽客圖爲廣陵蘓與蒼母夫人賦¶
北風作作雞格格風定鄰燈射簾𨻶口哺孤兒二十年喜¶
今兒長能來客客來母喜母復愁人生立德須朋儔不知¶
兒業視兒友有兒莫與庸人游窓前濳心將客聽聽不聽¶
聲聽情性但令一語益孤兒白日黃泉並嚴敬家貧路遠¶
客易饑語兒留客入作糜¶
　　郟縣經三蘓臺(在城西北/峨嵋山下)¶
小峨嵋麓春草長遥天亂石爭礌硠平沙没腰呌布穀野¶
水掠面揺篔簹誰何桓碑立而怒龜趺剝裂莓苔蒼停鞭¶
恍覩子瞻字乃知學士茲歸藏老泉衣&KR0227;亦&KR0287;是欒城坏¶
土相低昻嗚呼先生古人傑元氣噴薄生文章西風應爲¶
薦蘋&KR0872;落日何意來牛羊我知先生必大𥬇揮斥八極排¶
<pb:KR4f0032_SBCK_004-2b>¶
天閶常州汝州游戯耳靑山埋骨原秕糠元豐尚且妬翰¶
&KR0472;何況千載經滄桑爾曹浪怨章子厚君不見怪鴟惡木¶
啼祠堂¶
　　登阮籍嘯臺(跨尉氏/東城上)¶
桺花撲尉氏殘雪光皚皚歇馬城東門登臨此高臺憶昔¶
典午世俛仰增悲哀先生鸞鳳音逌然凌氛埃我生千載¶
餘此地傷遲來阮曲不可見蓬池安在哉吟罷咏懷詩暝¶
色歸靑苔¶
　　春晩行洧川道中¶
春愁赴棐林桃花紅瓦屋洧水一以流垂楊自然綠行行¶
投前坡人家映&KR0359;竹¶
　　郟縣使院枕上作¶
<pb:KR4f0032_SBCK_004-3a>¶
巳殘街鼔未天明櫻笋年光攪客情最是枕邉聽不得郟¶
城微月一聲鶯¶
　　經葉縣古城¶
舊葉何時廢依稀認女牆風飄征柝細苔没古城荒楚塞¶
驚迢逓吳天入𣺌&KR0252;停車一惆悵不見忱諸梁¶
　　昆陽城放歌(今葉縣古/昆陽城)¶
西京恩澤專椒房徹侯同日封五王太阿倒柄卯刀折帝¶
紘解紐炎精亡赤伏之符在四七舂陵事業眞堂堂王郞¶
盆子盡草&KR0060;大槍銅馬徒披猖嚴尤何人孺子耳敢&KR0108;螳¶
臂排天閶是日勒兵一百萬公然大戰&KR1267;水旁窮竒饕餮¶
豺虎狼驅使百怪如驅羊長人無覇莫敢當髬髵蚺䗊烟¶
熖張誰知天意原有屬白水䜟緯非㝷常轟雷掣電忽然¶
<pb:KR4f0032_SBCK_004-3b>¶
怒抉砂走石如排牆漢軍乗勝一逐北百萬崩塌聲砰硠¶
力追惡獸出宇宙重挈八極歸珠囊嗟乎我生千載後經¶
過此地心&KR0099;慷&KR0252;&KR0252;春草如人長聽我歌歌昆陽¶
　　南陽懷古八首¶
中原形勝古巖疆天與名籓控大荒金册牙幢雄宛葉珠¶
旗鐵甲走襄陽時來將相丹靑在運去關河殿閣荒極目¶
雲臺總蕭瑟茂陵何獨怨劉郞(過白/水)¶
　　其二¶
炎精重燼祚將移拜表軍前再岀師憶昔躬耕饒大畧到¶
今丞相剰空祠三分計就風雲合八陣營高草木知兩地¶
蒸嘗眞不忝錦城廟柏更離披(登卧/龍岡)¶
　　其三¶
<pb:KR4f0032_SBCK_004-4a>¶
天馬飄颻貢渥洼漢臣持節渡龍沙遂頒博望封名將不¶
數蕭曹擅世家萬里開邉親鑿空三秋奉使竟乗槎蒼&KR0252;¶
采邑誰相問古驛叢祠蔓野花(經博/望驛)¶
　　其四¶
古廟巍峩石獸蹲胎&KR0426;桐栢矗龍門濤衝古㟁莓苔坼派¶
劃長江竹箭渾四凟躬桓纒虎節百王薪楗薦犧尊從來¶
淮水穪河胃廷算㴱知費討論(桐柏淮/凟廟)¶
　　其五¶
湼水淒淒㵲水淸啇於三戸路縱横愁因戰壘千端集春¶
到沙塲幾日晴田父鋤平樊噲塚東風吹老覇王城我來¶
最有關心事何必經秋恨始生(舞/陽)¶
　　其六¶
<pb:KR4f0032_SBCK_004-4b>¶
堵陽景物不勝愁戌角征笳警敗郵老卒&KR0018;牆談戰伐亂¶
岡慿碣記田疇(道上桓碑林立大都新墾荒田記實/則一望皆草茅白葦絕無所謂田也)五更¶
殘月啼鶯換一片荒城趙水流徃事昔人曾設險風前重¶
𠋣郡西樓(&KR0073;州城/上作)¶
　　其七¶
碧雞覇府重人豪金馬都堂擁節旄萬里丹崕慿筦鑰三¶
年綵筆雜弓刀苴蘭質子㯽榔酒&KR0526;㸑降王赤罽袍一自¶
渡瀘人不返&KR0227;軍城結怨雲高(追感彭禹峯先生/先生曾叅籓滇海)¶
　　其八¶
依人自惜鬂毛班兩歲浮沉宛雒間豈待蓴鱸懷故土倍¶
因櫻笋戀鄕關黃塵遠道𩀱鴻斷白月孤城匹馬還新野¶
舊傳庾信地哀時同有淚潺湲¶
<pb:KR4f0032_SBCK_004-5a>¶
　　宛城署中咏庭前石榴(署係南汝/道舊宅)¶
作客看花少空庭得石榴繁花明一樹濃葉暝層樓雨過¶
丹跗濕春歸頳蕚浮亞簷枝&KR2438;鞢映柱朶嬌羞徃事侯門¶
在竒花絕域求根初栽繡戺影乍落金溝窈窕當三伏軒¶
窗擬十洲裙多那&KR0216;妬院悄任銷愁護日低油幔迎風蹙¶
綺幬淸隂偏澹蕩暈臉最輕柔焂忽成荒院殷勤憶舊游¶
空房難結子齲齒怕經秋鎖澁鋪苔蘚臺欹呌栗留摘纎¶
誰攏髩起早記梳頭我亦飄蓬士閑經淯水流浹旬勞慰¶
藉計日動離憂(時將去/懸&KR0602;)家在新羅國來從博望侯故鄕千¶
萬里開謝任悠悠¶
　　見署後牆外榴花兼憶亳陽舊宅倒用前韻一首¶
誰家紅一院相對意悠悠衫似分中婦門知定細侯漫看¶
<pb:KR4f0032_SBCK_004-5b>¶
先索𥬇未折巳忘憂蔓弱慿鶯織柯叢任蝶流迢迢當路¶
口故故出牆頭擬摘前還却頻窺去復留眼明應破夜臉¶
曼易逢秋遇爾添新感令人憶昔游我家街影静背水櫓¶
聲柔堂後峯千笏欄西月滿幬此花開最艶入夏不曾愁¶
窋䆛垂隣壁扶疎䕃隔洲子多宜繡戸果熟溢金溝舊宅¶
多時換名葩何處求賃舂前路拙乞食壯顔羞客夢歡重¶
見家緣恨轉浮此生辭畵屋屬咏&KR0009;彤樓不及梁間燕朝¶
朝啄海榴¶
　　宛城咏古¶
朝出宛城西古墓何纍纍太息塚中人云有百里奚荒𡍼¶
叢貛狢古壙嘷狐狸淯水流其前空宅亦在茲於戯秦大¶
夫志行何經竒暑勞廢葢乗功烈張西陲當其貧困日&KR0500;¶
<pb:KR4f0032_SBCK_004-6a>¶
落成纎微束縳壯士心浮沉屠儈兒英謀算馬齒賤業貪¶
羊皮汚鄙若無用&KR0359;沉將有爲三復扊扅歌曠野天風悲¶
　　其二¶
生世事不諧乃値離亂秋結髪讀詩書歲月忽已遒岀門¶
狥衣食淟涊增我羞腐䑕或見嚇鴻雁思其儔憶昔東漢¶
季時事徒紛紏閹人曁外戚此軰難與謀鬱鬱張平子端¶
居詠四愁¶
　　其三¶
驅車沘河隂緤馬昆水陽荒𡍼一&KR0033;視曠野惟白楊胔骼¶
&KR0482;樹根&KR0075;潦汙縱横舊鬼不復悲新鬼或自傷驚沙一以¶
吼白日薶晶光我時問耕夫皆云古戰塲人民糜爛盡姓¶
氏登旂常顧此勿復言憂來浩無方如何用人命藉以成¶
<pb:KR4f0032_SBCK_004-6b>¶
侯王卓犖嚴夫子垂釣臨滄浪¶
　　其四¶
峩峩南陽城鬰鬱樊重宅赤瓀作庭甃靑珉作堦石驅使¶
及神鬼關通半賔客嗚呼母后家𫝑熖頗薫炙榮華有代¶
謝時世逓催廹至今繚垣邉隱隱土花碧¶
　　其五¶
穰侯太后弟權大主亦震性惡諸侯客徃徃恣排擯無何¶
王稽車隂載范睢進危言悟昭王抵𡾟復乗釁倐忽封應¶
侯功名一朝振詎知齃鼻人傍更睨其印¶
　　其六¶
東海有郯城乃生徐僕射北齊&KR0067;蘭成家本在新野前年¶
游山東道經郯城下今年客宛城義陽距一舍六朝綺麗¶
<pb:KR4f0032_SBCK_004-7a>¶
人萬古松楸夜文筆空飛騰水雲極悲咤¶
　　汝寧雜感¶
莾莾平輿對水開年年汝水抱城隈已𢬵客到中原老更¶
値秋從絕嶂來沙接郡樓寒拂檻風傳戌鼓暮啣杯秦川¶
公子飄蓬甚廢宅重經祗自哀(郡有王/粲宅)¶
　　其二¶
繚垣槲葉亂熒熒鎖院隂沉薜荔靑爲怯&KR0359;愁消短燭獨¶
携横笛上空亭關山澒洞么絃斷身世蒼&KR0252;急拍停忽憶¶
寢丘蘓處士白頭江海恨飄零(蘓崑生固始/人精於南曲)¶
　　其三¶
鉤罷風簾夜氣淸樓頭北斗掛簷楹一年弟妺鄕書斷𩀱¶
眼乾坤物態更名士汝南多舊蹟將軍新息剰空營可憐¶
<pb:KR4f0032_SBCK_004-7b>¶
砧杵依微裏巳有征鴻度　城¶
　　其四¶
魏祖南征[沔-丏+丐]漢來翠華饗士此高臺水如懸&KR0602;誇天府詩¶
𨷖江蕭擅覇才落日孤城幢葢動西風千&KR0016;鼓笳催飛&KR0045;¶
意氣今誰在漫溯寒流首重囬(府城內有方丈竹堂爲後/魏高祖幸懸&KR0602;享從官處)¶
　　其五¶
神堯天子奠金甌奕葉屏藩職貢修詎料長淮貙虎逞翻¶
貽共主廟廊憂精兵十道屯洄曲大雪三更壓蔡州盛事¶
恰須誇述作韓碑柳雅並千秋¶
　　其六¶
溮河流水正潺潺絕險長誇𡨕阨關地入楚天雄九塞路¶
圍申戌斷千山蕭蕭朔吹城猶在漠漠寒空鳥自還猶是¶
<pb:KR4f0032_SBCK_004-8a>¶
舍人吟眺處風流揺落許誰攀(懷大復/先生)¶
　其七¶
寶慶年間剋戰期那顔孟珙大興師亡羊不信牢堪補拒¶
虎還嗟厦莫支遂奪柴潭摧伏弩竟麾金栅&KR0390;降旗誰云¶
汝水聲嗚咽說到西湖更可悲(咏幽蘭/軒故事)¶
　　其八¶
落日蕭蕭袁愍孫客心悽斷不堪論最憐祖德留三楚曾¶
捧君綸下九閽浮弋山高棠䕃在仙居縣僻履聲存百年¶
父老桐鄕意累爾祠前瀝酒尊(余大父少保公起家光山/令惠政載汝寜名宦志中)¶
　　汝南咏古¶
烈士狥名義𥊏若酣杯酒人生天地間志節視所取漢季¶
盛黨魁汝南實其藪陳蕃與范滂矯矯立朝右此皆國老¶
<pb:KR4f0032_SBCK_004-8b>¶
成練逹固不苟云何兩年少亦與爭不朽臨固勇旣沉彈¶
冀力復厚郭亮甫成童袁著年十九¶
　　其二¶
末流尚崖異薄俗善抵捂寥寥千載間我思黃叔度時事¶
至桓靈羣閹&KR0060;國歩甘陵恣品目郡國炫厨顧失之生疻¶
痏得之長毛羽虗聲煽賢豪餘波駭行路獨有千頃陂不¶
受黨人悞牛醫大自佳仕亦無所忤¶
　　其三¶
平輿有二龍少者尤&KR0359;遒鄕里藉品覈月旦成陽秋功曹¶
雖小吏儁氣軼不收一寸烈士腸詎爲賢豪柔曾來頴川¶
郡好作長者游一府盡交驩不詣陳太丘私以語他人憂¶
其道難周末俗工傅會妄引相綢繆視茲磊塊人躡足徒¶
<pb:KR4f0032_SBCK_004-9a>¶
增羞&KR0219;哉曹孟德自&KR0018;奸雄流一語當意去掉頭𥬇不休¶
　　其四¶
結交亦何益客游登古臺臺高空復存但見蒿與萊昔人¶
雞&KR0112;處弔古有餘哀元伯不可作巨&KR0056;安在哉歎息汝河¶
水悲風千里來¶
　　其五¶
汝南袁本初家世爲三公姿貌旣瓌異賔客能關通東京¶
昔䘮亂董卓汙神宫一言不合意岀門如飄風懸節奔冀¶
州紏合諸驍雄逢紀善謀畫審配尤公忠陳琳老文士視¶
曹猶蠛蠓快意於檄書罵之及若翁至今千載下浩氣凌¶
長空云何遘末造躁率難成功官渡紹旣蹙夀春術亦窮¶
家聲一旦隳愛子誰見容烈烈袁弘甫先在蓬蒿中¶
<pb:KR4f0032_SBCK_004-9b>¶
　　秋杪送史蘭㓜歸江南¶
澹澹秋雲薄湛湛楓樹疎蕭晨八九月送子賦歸歟凉颷¶
翼輕軒總轡遵郊&KR0469;詰朝發雍丘日没𪧐已吾翩翩南行¶
子彯纓纚&KR0160;裾矧君擅家慶天倫樂有餘悠颺雜萊綵婉¶
娩隨潘輿(時侍太夫/人南歸)計程皓魄圓定買京江艫田園足慰¶
藉文史良敷&KR0254;獨惜同枝鳥倦翮不克俱原野&KR0456;層隂霜¶
雪謡載𡍼君其愼眠餐保此千金軀覊人送歸客懭悢起¶
躊躇¶
　　感舊絕句¶
　　　吳孝亷問&KR0056;¶
山寺荒園認刦&KR0069;當年高士此中來羅浮雪蕚三千顆一¶
樹花&KR0582;酒一杯¶
<pb:KR4f0032_SBCK_004-10a>¶
　孝廉諱&KR0477;&KR0073;余姑丈也祖逹可父正志皆萬曆間名公¶
　&KR0056;孝廉甫成童卽登乙&KR0407;賢書貂蟬棨㦸甲於吾邑家¶
　蓄法書名畵下及酒槍茗椀陸離班駁無非唐宋時物¶
　城中别墅曰雲起樓極亭臺池沼之勝面水架一小軒¶
　藏元人黃子乆冨春圖於內鄒臣虎先生顔曰冨春軒¶
　郭外園林名南嶽山房遶園悉種梅花約有千餘樹毎¶
　花時孝廉輙携榼至廵繞花下一樹必浮一大白醉卽¶
　陶然卧花下孝廉無子死之日捨南嶽山房爲楓隱寺¶
　　　盧進士㓜哲¶
碎裂紅旗褁箭瘡具區血戰事堂堂常山兄弟聲名在重¶
說盧家第六郞¶
　進士諱𧰼觀大司馬九台公弟也行六舉壬午南畿解¶
<pb:KR4f0032_SBCK_004-10b>¶
　元明年成進士自念家世忠孝不欲苟活卒死之進士¶
　𦕈小丈夫且生平多狹斜游余猶憶其在歌伎璧生家¶
　酒酣跳&KR1785;時也顧一臨大節遂能自引决如此男子哉¶
　　　尹主簿南屏¶
釀酒澆花一老翁左車缺盡耳微聾年時記得經過熟翁¶
住橋西我水東¶
　主簿諱京吾鄕碩德也生平悃愊有古獨行君子風與¶
　祖父交凢三世矣年踰耄耋矍鑠善飲酒家居鉏𨻶地¶
　數弓種秫之外輙雜蒔花藥花時必折柬招余歲時伏¶
　臘輙以笋䜴粔籹曁醬噐雜小物相餉必誠必信硜如¶
　也被酒語及先君則浪浪涕下不可止年九十餘卒水¶
東余村居地名¶
<pb:KR4f0032_SBCK_004-11a>¶
　　　徐太守映薇¶
風流太守識宫啇城北迎賔燭萬行今日歌姬都入道聽¶
歌人况客他鄉¶
　太守諱&KR0375;曙崇禎辛未進士官至江西吉安府知府性¶
　曉音律喜賔客家居蓄女伎一部姿首明麗正末湘月¶
　旦泥凝香花想色藝尤爲動人數邀余焚香顧曲歌絲¶
　鬂影輙縈人心臆間無何太守旣亡歌姬亦散聞湘月¶
　巳黃帔入道矣¶
　　　吳秀才傅星¶
鬚如蝟磔面微蒼客死靑州事可傷今日城南誰老軰黄¶
安仁(安仁令/黃錫朋)對萬臨漳(臨漳令/萬廷仕)¶
　秀才諱帝賚文筆兀奡意氣甚豪生平以詩酒自命客¶
<pb:KR4f0032_SBCK_004-11b>¶
　死山左邑人惜之黃萬其一時同軰也¶
　　　蔣公子瞻武¶
吾邑臨池誰絕妙蔣公解作孹窠書郞君大有家雞好屋¶
漏&KR0107;痕也不如¶
　公子諱㣧&KR0790;磐初先生次子也先生善書法公子能繼¶
　之一時有二王之目少以高才爲博士弟子員氣韻蕭¶
　遠文筆雋異所居城南擅水竹之勝日與余軰賦詩飮¶
　酒於其中無何以憂卒¶
　　　周侍御文夏¶
一樹棠梨落復開花時不見主人來昨朝訪妓園西過親¶
見園丁掃綠苔¶
侍御諱季琬尚書在調公季子舉順治壬辰進士𨕖庶¶
<pb:KR4f0032_SBCK_004-12a>¶
　吉士出爲御史廵按湖廣歸築園亭樓臺花木甲於吾¶
　邑不三月而成成未數月侍御卽游宦燕臺數載不歸¶
　卒於京邸侍御少與余同學以文社相流連登第後頗¶
　有急流勇退之志惜乎其不逮也¶
　　　吳秀才又鄴¶
風情毷&KR2765;偏無頼筆&KR0472;蕭閒也不羣憶得秋城鴉萬㸃墊¶
巾常與立斜曛¶
　秀才諱湛吾邑中高材生也申酉間以詩酒自廢淡沲¶
　歷落酷似𣈆人與余交最善卒後一女嫁爲余猶子婦¶
　　　許秀才肇箎¶
博進&KR0018;多逃地下詞塲名重葢江南今宵客舘沉沉雨遶¶
柱微吟憶許三¶
<pb:KR4f0032_SBCK_004-12b>¶
　秀才諱塤友行三才情淸綺惜稿多散佚不存猶記其¶
　春閨蝶戀花詞有云喚到侍兒何處使鞦韆架下㝷梅¶
　子其風調可槪見矣秀才&KR0018;才不偶棄諸生不事去逐¶
　閭左惡少年游樗蒱六博&KR0018;進數百萬竟以此死¶
　　　周進士潁侯¶
斷紈零&KR0472;總離披董巨荆關作本師至竟𥞇康東市日琴¶
聲日影不勝悲¶
　進士諱世臣生平筆&KR0472;淡遠方袍道服不異苦行僧最¶
　精粉繪矜愼不妄作自娛而巳後以蜚語株連論死¶
　　　謝孝廉彚先¶
半畆牛宫繞菜田鋤畦汲水亦徒然芒鞵一緉千金&KR0033;不¶
踏城中二十年¶
<pb:KR4f0032_SBCK_004-13a>¶
　孝廉諱遴登崇禎癸酉賢書亂後躬耕鄉隴足不至城¶
　市者二十餘年遂卒¶
　　　吳逋客淸聞¶
傳聞陽羡吳文學老作天南&KR3398;町侯今日頭㘅書不得㸃¶
蒼遺骨倩誰收¶
　逋客諱其靁故邑弟子員也國亂後棄家走滇黔所傳¶
　聞異詞後卒¶
　　尹布衣叔文¶
屠狗吹簫賣餅傖獨將然諾重生平裁詩㸃罷山陽鬼遮¶
莫羣公裂眼爭¶
　布衣名質鬻畚削漿目不識丁而肝膽輪囷有古俠士¶
　風曾襆被從予入燕及余將游汴布衣别我三千里徒¶
<pb:KR4f0032_SBCK_004-13b>¶
　步歸歸未一歲卒¶
　　　蔣道士凾九¶
澄潭道士蔣凾九丹房彩翠光&KR0813;紛呼我便爲許斧子邀¶
人夜禮上元君¶
　道士少曾爲諸生精服食之術庚寅歲余患瘵幾死道¶
　士授余以煉氣法遂愈其人翛然塵外亦一竒士也¶
　　　僧&KR0009;&KR0009;¶
多時粥䜴斷經厨曾作朱門老灌夫一事繫人忘不得八¶
句鼔棹破盂湖¶
&KR0009;&KR0009;俗姓蔣字仲質名爾文新安人也少時挾萬金謁¶
　𨕖都門爲平康狹斜游不數歲斥廢畧盡慚憤不願歸¶
客余家者垂三十年乆之爲僧於吾邑之西庵歳辛丑¶
<pb:KR4f0032_SBCK_004-14a>¶
　年八十有二矣是時余讀書廣陵&KR0009;&KR0009;衝寒過訪曰余¶
　年八十三當死此來欲與君作别耳歸一載果死¶
　　述懷&KR0009;季滄葦侍御卽次其見贈百五十一原韻¶
别君燕薊游急雨鳴琮琤斗酒作離别片言結豪英挑燈¶
唱昔昔脫㡌歌行行脚底黃河流頭上白日明晨炊土銼¶
仄晚渡繩橋横古道大厜㕒長驅增駭驚監奴馬撾怒寳¶
&KR0955;流蘓縈獵徒一相遇&KR1076;箭饑鴟鳴關河苦格鬭畿輔疲¶
徭征以茲惨不歡頓令人命輕都門住半載珠桂愁縱橫¶
秋霖嚇寺塌夜漏喧牆傾渾河一夜决𫝑欲無幽并揚鬐¶
水怪惡吹沫鯷魚獰老客百憂煎何異遭笞榜仰天燕筑¶
裂碎地胡琴鏗欑眉嘔羊酪染指辭黿羮遊興入中原意¶
蕋抽芽萌三更醉馬厩五更出北平皓月吐金槃倒着易¶
<pb:KR4f0032_SBCK_004-14b>¶
水生太行百斛黛日與車輪迎鄗南盛古蹟泜水動悲情¶
是時秋屑瑟此地多兵爭殘城積磑磨廢墓號狸猩漸過¶
臨洺關趙郡勞盱衡鄴園埋破碎爵瓦飛䞴趟空於土花¶
繡想見曼臉頳叢臺趾欹斜漳河腹膨脝前行淇縣近舊¶
邸雕鏤精璐堦墜曲瓊球軒&KR0482;珠絣撫景益咨嗟怛若遊¶
孤塋祗喜客衣单母憂健兒偵廽思我鄕園穫稻欣西成¶
孤客方薄游疇能測虗盈惟因覔饘粥詎日趨公&KR0056;倐忽¶
渡黃河迅溜吹竽笙汴梁次第出城堞參差呈依人入官¶
&KR0492;俛首棲簷楹眯目&KR0069;飛揚聒耳砂輷鎗蓬蒿螫牆脚蝙¶
蝠窺燈檠主人劇見知譽我以國楨量身製裋褐借書堆¶
老棚時時霑盤飱稍稍出嚘嚶悲起突危鶻憂來掉長鯨¶
遂將勾異錄一一詢老兵兵言昔全盛作樂殊轟轟春游¶
<pb:KR4f0032_SBCK_004-15a>¶
州橋閙夜市繁臺峥一從水囓堤不見人飛觥至今闤闠¶
上隱隱波濤聲眢井戰血斑的礫如紅櫻空留歌舞窟啼¶
殺枝頭鶯撥置勿復言且自投吾瓊北風夜來厲大雪鋪¶
瑶瑛明當發洛陽篝火炊紅粳鞏訾足崕谷谽谺難爲名¶
南登轘轅滑西眺潼關晶天險逼武牢&KR0033;視𩀱目瞠居民¶
半陶復不顧陵谷更土囊截櫨梲窟室嬉孩嬰架空怖累¶
棊鑿孔愁五丁風景信幽譎臨風自歌&KR0435;歇馬東漢寺弔¶
古成周京煌煌銅駞陌植立惟椐檉蛙黽産行潦豺犬嘷¶
&KR0359;坑父老爲我說明季當崇禎兩河煽蛾賊穢濁不得淸¶
倉&KR0067;受爬搔籓溷被淘澄焚燒延殿閣酷虐踰秦嬴諒難¶
完骨肉奚暇恤缾籝聞言毒中腸趣駕摩前旌迢迢陸渾¶
樹𣺌𣺌伊陽程紆囬經郟縣水色渟滄瀛却望小峨嵋秀¶
<pb:KR4f0032_SBCK_004-15b>¶
㧞蓮花擎摸碑認幽翳懷古搜榛荆昔賢埋玉地百草不¶
敢榮長杉森劍珮流水鏘環珩安從擷菹&KR0872;誰爲刑毛騂¶
(郟有三/蘓墓)重復渡清河千里罕鋤耕枯柟裂蛇腹窪谿睒虎¶
睛憐此境崛竒幾囬𥬇絕纓我聞古南陽碩大而魁閎襄¶
樊溢邸閣宛雒出嫈嫇閒坊抵鄠杜竒園多奉誠崽子慣¶
宵啼妖姬善春酲千門䌨綺繡九廟陳琮璜豪家設裙幄¶
狎客煎旗槍如何千餘年此地惟連營刳剔及鈿瑟摧燒¶
到蓀蘅高門圯墄室畵棟黟橺栟在淵無魚鱉在山無橘¶
橙斯世乏覇才敦槃誇會盟手揩金鏡浄再使瑶樞貞念¶
此有餘悲逝將凌八紘快隨劍首吷擺落儒&KR0227;繃高談狀¶
嶽嶽長嘯聲喤喤何當鑚故&KR0083;&KR0033;欲磨新硎入楚友石乞¶
過𣈆揖飴甥何難學牧豕亦可鬻飬牲攝目三語掾掉頭¶
<pb:KR4f0032_SBCK_004-16a>¶
五鼎烹此意雖詼諧仍然困蕪菁朝朝溷輿𨽻夜夜惜媌¶
娙空留俠烈腸不敢辱父兄愧無&KR1021;趨態足以&KR0582;使令吁¶
嗟生不諧焉能免譏評濳鱗遘宻網俊翮觸修紭昨又過¶
汝南獉狉逐麑麖今財返梁𫟍短髪垂䰃鬤昔爲鵠與鴻¶
今成蠛與䖟身名難苟立門戸何由掁廣陵憶送公霜月¶
愁覊惸船頭氷大上白棓河夫抨夜闌經甓社路恰百里¶
贏美醖煖我顔金鎞刮我盲汲古譯鳥篆說詩箋鹿苹爲¶
我致苦言愼勿饕侯鯖子聲若金石可以叶韶韺行年四¶
十餘何事依朱薨家山善權洞仙藥紛靈藑勉旃桑榆收¶
莫使&KR0635;粢盛侯門無幸舍天涯多戰輣躡屩蠻霧濕濯船¶
&KR0275;風䬝再拜勒公言識公氣&KR0105;宏聞規不知警我豈人奴¶
剠比來君相賢協氣滋農甿師師丹霄鳳矯矯垂天鵬求¶
<pb:KR4f0032_SBCK_004-16b>¶
材畧瘢垢器使隨甔&KR0902;公正作諫官言事關宗枋百頃太¶
液池水殿㶁渟泓早朝侍黄屋旭日懸朱鉦我公上封事¶
大義吰鐘鍠豈無夾城仗視猶蟲豸蠓九重霽顔聽傍囀¶
龍樓鶊君門鼓雲和大絃鳴庚庚從茲百僚上凛若氷車¶
砰余留梁宋間但解啖飴餳老女只獨𪧐鬻盡&KR0107;頭珵寜¶
無新嫁娘袨服飄珠瓔相逢匿&KR0451;下恐便遭其&KR2001;自顧毛¶
羽枯難上黃金城且卧朔客罏碎擘邉關筝可憐吳下儂¶
老喚賣餅傖錯追燕代&KR0016;乆别湖鄕鶄功名誤絳灌𡍼轍¶
妨韓彭不熟爾雅注幾昧蟹與蟛生平仙佛志乾死儒門¶
棖頗思游六庫畏守下里黌鉛刀仗礲錯鈍質須磨瑩焉¶
能老釣竿日數江邉蜻貧賤百事難扛鼎力不勍還當仰¶
煦沬勿復&KR0339;迂儜發言愧詹詹幸公諒硜硜¶
<pb:KR4f0032_SBCK_004-17a>¶
　　重過鄭州驛再和壁間芳芸女子韻¶
廢驛蠨蛸結網低亭欄依舊事全迷重看&KR0472;較前番淡乍¶
到苔經二月萋䬃䬃風簾疑霧髩膠膠星角促霜蹄如何¶
不定微波意猶得長流洛浦西¶
　　覃懷署中作¶
車響猶從耳畔聞巳除席㡌浣塵氛啇量便擬攤吟卷屏¶
當還須展簟紋竹院夜啼汾水雁&KR0083;窗晴濕太行雲悲秋¶
倦客俱無頼差喜幽軒半畆分¶
　　屋後望太行山歌¶
懷州十月天氣凉朔風憀慄吹邉牆巳𢬵窮命犯霜露所¶
喜僻地饒松篁假舘正背一池水繞榻恰圍千歩廊藥欄¶
棐几頗幽靚禽音谷韻殊鏗鏘𠋣天㧞地一峯出排靑滴¶
<pb:KR4f0032_SBCK_004-17b>¶
黛難爲詳雜糅苔翠作毛髪團鍊仙靈爲槖囊鈎簾觸眼¶
詫竒譎竟逼衡蕐凌嵩邙囬思我昔走燕趙路與山色相¶
低昻曾從眞定望肩背今到河內窮毫芒猗嗟此山障全¶
𣈆綿亘西北開雄疆二陵風雨古今恨三關鼓角風砂颺¶
鴉兒軍護李亞子憶昔格鬭鏖朱梁伶人前奏百年曲從¶
官會飮三垂岡雄豪雲散忽千載尚留岝客誇金湯太原¶
城闕空壯麗澤潞兵馬誰精强可知人事總銷歇何若巖¶
壑縈景光掉頭便脫五濁世洗脚竟齎三日糧或言此山¶
不可上怪物惡木聲礌硠百盤陡峻𩔖左擔千里囚僒如¶
騾綱呀然失笑客言誤人間何處無太行風波舉目盡瀧¶
吏瘴厲多時逢竹王君言峭崿阻登頓詎若朝市難隄防¶
生平跳盪虎食肉倐忽摧頺烏啄瘡言罷山靈更呈媚變¶
<pb:KR4f0032_SBCK_004-18a>¶
幻金碧森開張老夫失喜復大呌石銚正沸秋茶香¶
　　懷州歲暮感懷¶
黛色慿欄指顧收太行斜壓郡西頭城連沁水喧河北雪¶
積雲中冷澤州落落可憐邉塞客栖栖還作稻梁謀何當¶
快馬嘶風去老作三關萬里游¶
　　其二¶
千年&KR0160;葢在人間從古仙靈此駐顔玉瀣金漿成濟瀆丹¶
梯紺壁照壺關欄前全𣈆秋明滅巖頂諸天夜徃還搔首¶
漫嗟人世事烟蘿咫尺未能攀(懷濟源/王屋山)¶
　　其三¶
急裝夜發北風饕立馬層崕鞚轡牢月上沙洲帆似豆氷¶
縈棧閣路如毛木蘭寨北愁狐立藥櫃溝南獵犬號消息¶
<pb:KR4f0032_SBCK_004-18b>¶
此間曾百戰天寒誰爲貰村醪¶
　　其四¶
酒盡燈殘戌角哀鈎簾繞柱只徘&KR0422;枕欺獨客眠難着衣¶
廹長途綻復開故國愁聞魚大上(今歲江/南大水)中原喜見雁重¶
來(九靑/再至)慿誰驅使排幽興寧郭詩人李杜才(李杜才武陟/人崇禎間詩)¶
(人時讀/其詩)¶
　　覃懷雜詩¶
朝辭浿梁隂暮𪧐藥櫃右烟投麥隴消霜積蒲塘厚稍稍¶
逗晨曦㣲微集村叟啇量到晴雨軟欵話儕偶足知唐魏¶
間儉嗇誠不苟我行適見之停鞭亦何久漁栅響水聲飛¶
花落枋口¶
　　其二¶
<pb:KR4f0032_SBCK_004-19a>¶
掛席渡黃河濁浪聲喧豗軒騰失滎澤掀簸轟奔雷魚龍¶
一以吼日色如死&KR0069;置身澒洞間徒令志士哀我生藴風¶
義自命爲雄魁四十百無成乞食繁吹臺敝車𩔖雞栖撥¶
幔令之開長嘯大河北昔人安在哉¶
　　其三¶
端淸鄭世子汲古捜琳瑯讓國駕州來博聞追獻王非無¶
千乗尊唾棄在路旁獨把一卷書仰面看屋梁鈒鏤繪春¶
牘穿穴銘嘉量放厥瑰麗詞作爲宗社光我來購遺集拂¶
拭生古香雲霞一焜耀珠玉争弆藏亦有梁王園白露濡¶
金&KR0451;¶
　　其四¶
昔與鄒(祗/謨)董(以/寧)軰散髪弄鳴琴髣髴同𥞇阮流連在竹林¶
<pb:KR4f0032_SBCK_004-19b>¶
綢繆擬靈匹惠好踰同衾白日忽西頺浮雲爲我隂董旣¶
䘮家寶鄒亦殞國琛不堪河內郡惻愴痛知音(時新聞/程村計)¶
　　其五¶
軹關在何許百里盤靑蒼長謡有所思獨立&KR0099;以慷我思¶
古聶政鼔刀於此旁一身許嚴仲抉眼屠肺腸暴尸韓市¶
上聲動諸侯王分裂詎不悲然諾那可忘足知烈士心皦¶
皦淩秋霜俠哉郭翁伯後先居此鄕作人雖隂賊意氣眞¶
堂堂¶
　　其六¶
月在秋山上人在秋城裡月高人漸淸四面砧聲起聲亦¶
不在少聲亦不在多一觸秋宵心令人喚奈何沉吟㝷此¶
聲斷續何時巳半上太行山半落汾河水¶
<pb:KR4f0032_SBCK_004-20a>¶
　　其七¶
驚颷一夜發烈烈吹三關白日冷狐裘層氷䧟刀環我意¶
適不樂前登太行山谿壑自崩廹屈盤何險艱道逢游獵¶
徒鳴&KR1076;驟孱顔百里盡鳥獸流血車輪殷我有酒一壺與¶
君叙燕閒飮酣話平昔淚落誰能删却上宛子城悲哉汾¶
𣈆間¶
　　歲抄過吳門訪沈韓倬范龍仙値其越游未歸悵然¶
　　　賦&KR0009;¶
爲有懷人意扁舟繫水涯如何臨頓里落盡馬塍花儉歲¶
歸應早殘冬日易斜所思終不見數盡後棲鴉¶
<pb:KR4f0032_SBCK_004-20b>¶
#+PROPERTY: JUAN 4
#+PROPERTY: FILE SB04n0541-004陳迦陵文集迦陵詞全集-卷第四.
<pb:KR4f0032_SBCK_004-1a>¶
迦陵詞全集卷四¶
　宜興陳維崧其年著¶
　同邑史可程蘧庵　維岳緯雲¶
　滿洲成　德容若　宗石子萬¶
　武進鄒祗謨程村　男履端¶
　錢塘吳任臣志伊　姪賜薛¶
　　西江月¶
　　　咏史¶
姊嫁猘兒孫䇿妹歸顧曲周瑜雀臺高處瞰三吳羡爾淸¶
歌妙舞　一望江東人物孝亷枉逞雄圖朱桓前捋大王¶
鬚文有才高子布¶
　　　過投金瀬懷古¶
<pb:KR4f0032_SBCK_004-1b>¶
有女江頭擊絮何人道上吹箎我來弔古悵空祠曠望幾¶
重雲水　覆楚争誇伍相沼吳又說西施淮陰往事亦如¶
斯成敗皆由女子¶
　　　題六合孫公樹捧書圖(公樹伯觀先生孫先/生官舍人賜書最多)¶
李白開元&KR0582;奉當年恩禮偏隆賜書稠叠岀深宫玉軸牙¶
籖鄭重　絶妙文孫才調翩翩王謝門風捧來亂帙悉當¶
胸月落華淸如夢¶
　　　過馮唐故里¶
酒罷燕歌竟歇途窮趙瑟難求滹沱水抱太行流行過鄗¶
南關口　疋馬霜天古磧三河玉勒長楸翩翩過客半鳴¶
騶笑爾馮公白首¶
　　　夜宿何雍南齋中¶
<pb:KR4f0032_SBCK_004-2a>¶
一榻奇書繚紹三間老屋欹斜天寒沽酒撥琵琶消盡丹¶
徒客夜　南浦零簫剰管西風社鼓神鴉他年夢亦識君¶
家家在寄奴山下¶
　　　庭栢約予與杜茶村同詣且訂燒猪以待臨行復¶
　　　　以一語堅之曰來朝風雨如何茶村笑曰除是¶
　　　　天降紅雪吾軰便不赴阿師此會也翌日果大¶
　　　　風雨茶村作詞戲柬因依韻答之¶
莫道從無絳雪眼前花雨通紅枉勞燒肉梵王宫食指朝¶
來不動　云把芒鞋滑滑擬聽腰鼓鼕鼕如何也&KR0568;趂齋¶
鐘君笑曰吾從衆(是日茶村/亦未赴)¶
　　　雨¶
故國金戈鐡馬衰年退筆殘書心情渾似欲棲烏偏惹連¶
<pb:KR4f0032_SBCK_004-2b>¶
天絲雨　風掣紅旗縱獵雨昏銀燭呼盧此聲記得不曾¶
無那便凄凉如許¶
　　　喜見獅兒¶
猛獸産於絶域驍騰來自安西一呼百物盡披靡何論猘¶
奴鷂子　我顧&KR0069;頺若此兒應跳盪如斯神仙將相詎難¶
爲萬事取之以氣¶
昔日游梁枚叔兒生此地名臯滑稽敖弄解詼嘲曼倩同¶
時絶倒　我意殊爲不爾詩書莫悞兒曹憑他上樹日千¶
遭長大耘𤓰撲&KR0037;¶
兒巳徤如黃犢翁何此日&KR0138;來怒濤雪浪吼長淮兵火連¶
天四載　細聽吳音小&KR0077;戲投粔籹旋𢌞怪孃奩畔有于¶
䰄笑問客家何在¶
<pb:KR4f0032_SBCK_004-3a>¶
牽狗高辛集上呼鷹垤澤門邊願兒無若宋人然莊嶽之¶
間不遠　六歲定歸家塾有甥與汝齊年西風亟趂下江¶
船蝦菜東吳正賤¶
　　畱春令¶
　　　感舊¶
燈前喝雉樓頭繫馬山腰射虎曾放顚狂百千塲要數徧¶
何從數　一霎渾河風葉舞捲舊游何處誰滴他鄉萬般¶
心是隔箇窗兒雨¶
　　少年游¶
　　　感舊和柳屯田¶
奉誠園內小斜橋曾記近花朝簸錢庭院築毬天氣春草¶
綠裙腰　而今不道心情換飄泊墮江臯眼㡳人疎心頭¶
<pb:KR4f0032_SBCK_004-3b>¶
事滿斜凭木蘭橈¶
　　怨三三¶
　　　秋懷¶
離離秋水正拖藍滑又如簮擬峭烟帆南崦南浮笠澤把¶
黃柑　夏時曾種風柟與鄰&KR0369;追凉笑談今日得霜酣樹¶
猶如此人則何堪¶
　　偷聲木蘭花¶
　　　懷戴无忝客成都¶
前年建業秋將暮今歳𧖟叢春又去别後思君望盡南天¶
不見雲　竹郞祠畔紅棉好濯錦江頭紅鯉少湘雨巴烟¶
不寄成都十様箋¶
　　　雨中同吳天篆過飮徐竹逸齋頭次天篆韻¶
<pb:KR4f0032_SBCK_004-4a>¶
熟梅時候蘇蘇雨遥望君家疑隔浦我墊巾來小坐歐公¶
畵舫齋　觥船何用頻催酒鷹爪鳯團須淪取說&KR0017;談經¶
風味依稀退院僧¶
　　　題范女受小像(昔年女受在舟中隔舫/有悞認爲余者故及之)¶
君挑獨夜江船火隔舫有人呼似我仔細披圖骨瘦&KR1046;淸¶
我不如　孤松峭壁疑無路嘯向此中尋藥去可許狂生¶
化作猿猱逐隊行¶
　　　題關東席端伯小像¶
畵師要寫蕭疎意先畵綠楊絲踠地斑竹䦨干傍倚高人¶
興邈然　五侯七貴枌榆盛家本遼陽争借問總不關渠¶
只愛荷香撲異書¶
　　　題南水上人詩卷尾¶
<pb:KR4f0032_SBCK_004-4b>¶
六朝僧話三生事雨後人歸花下寺我最憐渠不數琴聰¶
與&KR0097;殊(東坡呼惠聰爲琴/聰仲殊爲&KR0097;殊)借師禪板爲歌板唱到江東¶
春又晚晴絮&KR0252;&KR0252;縱使無愁也斷腸¶
　　　咏錢¶
靑蚨鑄就開元宇相看似有團圞意欲簸還慵惱煞輕狂¶
小沈充　擲來好卦全無准買來好事多無分榆筴由他¶
偏逐東風不着家¶
　　城頭月¶
　　　秋月感懷¶
西風吹得氷輪淡桂影平於簟深巷疎砧嚴城哀柝做岀¶
秋聲慘　月中一片朱旗閃粉堞靑霜染萬里關河百年¶
身世倚幌聽更㸃¶
<pb:KR4f0032_SBCK_004-5a>¶
　　　月下¶
氷輪偏向城頭挂河漢寥寥夜一片關山千秋楚漢萬帳¶
更齊打　何如移向東湖舍照荳棚𤓰架草響溪橋水明¶
山店兒女追凉話¶
　　河傳(第一體)¶
　　　五色鶯粟¶
曉鶯無頼也把啼痕花間沾灑幾絲絨線東風分𣲖暗將¶
濃淡配　繡匀白白紅紅態黃和黛野圃層層界朝來小¶
摘簾外趂他微雨賣¶
　　　煨芋¶
黃茅新蓋圡銼温黁霜簷低矮撩人幾陣芋香無頼送來¶
籬落外　凝脂沃雪融仙瀣餘甘在塞上酥堪賽黃梁未¶
<pb:KR4f0032_SBCK_004-5b>¶
熟休待飽迎朝旭曬¶
　　河傳(第二體)¶
　　　豆莢¶
隴上曉鶯低唱豆莢初嬌小&KR0078;一色綠裙腰迢迢&KR0456;野橋¶
　悲歌楊惲家居久三杯後慣種南山荳荳花棚下月𣯶¶
𣯶溪南閒尋漁叟談¶
　　秋夜雨¶
　　　本意¶
小樓細裊愁絲綠和烟扶上庭竹飛來簷瓦響都瀉作奔¶
渾秋瀑　雨肥越顯孤燈瘦展夜衾欲睡難熟别院絃柱¶
促正滚入淋鈴哀曲¶
　　醉紅粧¶
<pb:KR4f0032_SBCK_004-6a>¶
　　　立春前一夕寄暢園小飮時有柳&KR0078;翩何在座同¶
　　　　園次賦¶
殘年屈指不盈旬晚峰愁翠黛顰玉杯餞臘𣻌紅鱗風動¶
處酒微皴　柳條偷報隔宵春歌宛轉態横陳來早春休¶
園內討鴛帳底有春人¶
　　玉團兒¶
　　　初冬寫懷¶
西風吹老淸秋節迸寒空蕭蕭老鐡幾片疎砧數行落雁¶
一城楓葉　斜陽雨後明還滅映千年殘碑斷碣太息何¶
爲有杯休放逢花須折¶
　　探春令¶
　　　庚戌元夜¶
<pb:KR4f0032_SBCK_004-6b>¶
去年客裡度元宵人正懨懨病撚&KR0367;師𪠘後黃梅嗅想洛¶
下春燈盛　今年凖擬酬春興奈陰晴難定擁香篝仍剔¶
殘燈半盞似去年心性¶
　　　咏窗外杏花(係叔祖殿/元公舊宅)¶
崇仁宅靠善和坊舊雕闌都壞問玉樓人醉今何處只一¶
樹花還在　紅香籠㡌歸鞭快更何人能戴到如今和了¶
滿城微雨頻上街頭賣¶
　　　試燈夜對雪¶
六街料理做元宵奈雪兒偏下小鸚哥隔着鞦韆架將六¶
出花輕罵　滿城何處尋羅帕掩重門睡罷想年時多少¶
畵橋深巷一片紅燈掛¶
　　南柯子¶
<pb:KR4f0032_SBCK_004-7a>¶
　　　蝶庵花下送蘇生仲補游京師(生善/奕)¶
帶醉翻楸局佯憨惱綺筵笑他柯爛不知年輸爾&KR0138;拈紅¶
子便通仙　挾瑟龍池上鳴鞭鳯闕前妙齡絶藝有人憐¶
可憶江南分手落花天¶
　　　席上贈讓侯時客有語及蔣大鴻者因并憶之¶
菊瘦人𢌞櫂橙香客砑筝相逢曾在鳯凰城記爾飛揚䟦¶
扈舊時名(謂讓/侯)萍梗成遺叟嶒嶸任老兵停杯忽憶杜¶
陵生今夜一鈎新月若爲情¶
　　　午睡¶
磁枕揺新竹藤床蔭痩桐人間亦有廣寒宫半畝荷亭幾¶
陣藕絲風　簟滑凉於水幬虛翠若空花陰得失閙鷄&KR0393;¶
覺後掀髯一笑夕陽紅¶
<pb:KR4f0032_SBCK_004-7b>¶
　　迎春樂¶
　　　本意¶
車兒似水裙兒複斜綰着黃金犢趂嫩晴半醉誰拘束穿¶
徧了閒坊曲　髩嚲綉幡簮百福早暗裡品紅裁綠方勝¶
颭銀蛾春巳在&KR0107;頭簇¶
訶梨領子蝤蠐項都倚在斜橋望指春竿百尺隨風𣻌早¶
一對春人上　隊隊勾&KR0621;籠綵仗狂煞了六街鞋䩫盡道¶
打春歸銀蠟底家家唱¶
韭黃溲就牢丸巧紅酥滑銀匙攪正內家恰𨷖櫻桃小争¶
覔取金盤咬　從此春城春未了有無數春花春鳥撲蝶¶
與聽鶯且次第將春討(立春日啖春餅謂之咬春立/春後出游爲討春牢丸餅名)¶
春衣圍定春來路花似海香成霧囑今年春到春休去𢬵¶
<pb:KR4f0032_SBCK_004-8a>¶
一世和他住　囑罷東皇心暗許向髩影盈盈低語來歲¶
杜鵑聲誰聽恁催春暮¶
　　憶餘杭¶
　　　東臯客舍待毛亦史不至¶
一樹梅花千頃碧耐盡春寒眠不得閒愁如雨雨如愁㸃¶
㸃在心頭　飄零心事誰知道又是天涯寒食到春江盡¶
處是婁江目斷水雲鄕¶
　　醉花陰¶
　　　重陽和潄玉韻¶
滿院黃花趖白晝絲雨篩銅獸今夜是重陽不捲珍珠陣¶
陣西風透　一從秋怨關心後淚黦輕羅袖生怕小樓寒¶
慢去登高坐到罏烟痩¶
<pb:KR4f0032_SBCK_004-8b>¶
　　　至吳門喜晤澹心園次展成旣庭石葉諸君感舊¶
　　　　有作¶
昔年相見臯橋下總是淸狂者惜别㤗娘家淚黦胭脂氷¶
了鮫綃帕　如今漁火楓橋夜照沈腰堪把黃葉似情人¶
也愛飄零不肯歸來也¶
　　　初秋劉篤甫以詞招飮次韻奉酬¶
簟紋柳浪相零亂淺立烟廊畔徙倚早凉天𨷖茗捶琴短¶
幘由他岸　南華手注&KR0138;踰半聽得提壺喚一醉莫思鄕¶
只恐江東蓴鱠招張翰¶
　　　夏日小有堂中看丘近夫朱致一葉九來諸子投¶
　　　　壺¶
滿院松風鳴瓦銚碧淨苔堦好喬木翳新蟬水檻閒凭又¶
<pb:KR4f0032_SBCK_004-9a>¶
貼荷錢小　人間萬事何時了無計除煩惱激矢躍蓮花¶
出手成驍暫博天公笑(稗史云玉女投壺/毎中天公爲一笑)¶
　　　撲螢¶
齊紈似粉誰新砑愛把潭香惹金屋夜無人熠燿初流笑¶
覔輕羅打　迎凉不是閒貪耍指定花陰罵千古好雷塘¶
總是伊家做出興亾話¶
　　紅窗睡¶
　　　冬夜¶
花影枝枝墻上界晴月把小紅樓曬三更巷口西風大惹¶
猧兒寒吠　輕薄楊花心性改知何處酒旗戯鼓輕狂難¶
耐薫籠銀鴨&KR0077;懨懨長在¶
　　　咏櫻桃花¶
<pb:KR4f0032_SBCK_004-9b>¶
一樹垂垂揺繡幌光映得小樓都絳無風誰觸花枝響墮¶
繁紅兩兩　細雨似聞鶯細講香堦下美人休折讓花全¶
放待他成顆𨷖白家唇様¶
　　河傳(第三體)¶
　　　新茗¶
榖雨嬌女微遵綠崦輕擕翠筥拍茶初櫻笋厨一縷夜濤¶
煎雪乳　酒惡愁將繡衾涴龍團破頓覺春酲妥藉庭莎¶
啜茗柯羅羅北窗幽興多¶
　　河傳(第四體)¶
　　　黃薔薇¶
櫻桃巳謝牡丹開罷薔薇滿榭夕陽漫漫一架低亞檀痕¶
汚粉帕　黃鸝一色枝頭罵朦朧怕誰迸金丸打畵廊東¶
<pb:KR4f0032_SBCK_004-10a>¶
繡花叢芳䋐施朱近也慵¶
　　河傳(第五體)¶
　　　紫蛺蝶花¶
低軃墻陰微暈簾罅露濯烟梳滿園奼紫趂晴鋪縈紆傍¶
裙裾　玉娥撲徧花間路誰飛去紈扇今番誤有時粉翅¶
凝花鬚輕扶問伊如不如¶
　　河傳(第六體)¶
　　　虞美人花¶
楚歌四面戰旗一片歲歲江東此花漬透還是垓下重瞳¶
舊啼紅　劉郞原廟空千古咸陽樹銀雁飛何處英雄兒¶
女誰憐總付東流野花愁¶
　　怨王孫¶
<pb:KR4f0032_SBCK_004-10b>¶
　　　詠觀音柳(一名花柳争春弱穗/垂絲花作淺綘色)¶
小卉淸綺籠窗拂水柳宿垣中河陽縣裡春絮枉自夭邪¶
不成花　烟姿露葉依然裊腰逾小添得花枝好莫抛隋¶
苑好向水月金缾聽潮音¶
　　　立春戲柬園次時夜有柳校書在寓¶
柳色如此住爲佳耳未到飄綿巳經蘸水隔巷趙女彈筝¶
没心情(巷有趙姬亦/園兄所歡)博山熏彀沉香火衫兒嚲微覺東¶
風大麝衾夢醒驚問還是寒宵是春朝¶
　　徵招調中腔¶
　　　氷雪兼旬試燈前一夕始有春意¶
是誰錯料春光&KR0219;費幾許東皇周折昨始繡完半絲兒覺¶
㬉紅上𩀱頰　雛暄嫰煦增妍悅似乍嫁新娘生怯小糝¶
<pb:KR4f0032_SBCK_004-11a>¶
樹邊一些春巳漸滑小禽舌¶
　　雨中花¶
　　　雨中看桃花¶
絲絲香雨催儂去依依人柳畱儂住住也無聊去還有恨¶
去住渾無據　今歲桃花千百樹去年人面&KR0063;非故萬㸃¶
臙脂一行淸涙總是消魂處¶
　　　雨窗咏梅和南畊作¶
連日春工寒勒住繡不滿枝頭嬌嫮一㸃胭脂半廊香雪¶
開在無人處　漫倚畵簷垂玉筯我𠲒淚細爲花訴四海¶
靑衫六宫紅粉幾陣風和雨¶
　　　咏薰籠¶
一架紅篝凉似水相偎靠玲瓏莫比斑竹無塵疎篁偏痩¶
<pb:KR4f0032_SBCK_004-11b>¶
小鴨中間睡　縱向彤奩多轉徙也只在簾前被㡳繡幔¶
縈時錦鞋閣處往事難提起¶
　　杏花天¶
　　　咏滇茶¶
穠春冶葉朱門裡弄東風紅粧初試殘鶯天氣香綿墜怊¶
悵最宜著此　見多少江南桃李斜陽外翩翩自喜異鄕¶
花卉傷心死目斷昆明萬里¶
　　　題震修杏花小照¶
虎頭食肉通侯相君本是詞塲飛將紛紛餘子眞厮養自¶
署五湖之長　&KR0268;恩寺春從蝶釀紅綾讌餅如月様杏園¶
指日鞭絲𣻌閙煞賣花&KR0359;巷¶
　　浪淘沙¶
<pb:KR4f0032_SBCK_004-12a>¶
　　　專諸巷看穀梁買鼓槌¶
綠水滑如油漲滿銅溝柳花伴我作閒游靑&KR0238;鼓槌紅架¶
子别様風流　買了且歸休單絞岑牟世間定有此人不¶
須向金閶亭下路打散春愁¶
　　　趙問波處士坐臥一小樓十年不入城市邑宰高¶
　　　　其誼以脫粟餽之詞以紀事同園次賦¶
酒盡恰天寒鹿柴(音/砦)恒關漫勞麯米想雲安盡日療飢惟¶
黛色多謝靑山　花縣忽分餐猿鶴齊歡溪南村老杖藜¶
觀怪汝炊烟飄一縷瑞雪同看¶
　　　夏雨寫懷¶
&KR0138;惱聽啼鵑又奏林蟬靑蚨誰爲買流年舊日榆錢都使¶
盡且換荷錢　陰雨太綿綿淚一般般霞紅驚射粉籬邊¶
<pb:KR4f0032_SBCK_004-12b>¶
誰道晚霞偏釀雨明日依然¶
　　　題園次收綸濯足圖¶
灔澦幾千堆濺雪轟雷巨鰲映日挾山來舞鬛揚鬐争䟦¶
浪晝夜喧豗　濯足碧溪隈一笑沿洄龍窩蛟窟莫相猜¶
我有珊瑚竿不用不是無才¶
　　　和容若韻¶
鳯脛罨殘燈抺麗中庭臨岐摘阮要人聽不信一行金雁¶
小有許多聲　今夜怯凉更茶沸笙瓶夢中夢好怕他醒¶
依舊刺桐花㡳去無限心情¶
　　　雪中舟次語溪¶
枯柳挂疎汀夜火星星昨宵西水驛邊停猶記津樓綃幔¶
底誰喚銀瓶　寒氣逼空舲客夢初醒亂帆又過語兒亭¶
<pb:KR4f0032_SBCK_004-13a>¶
我與六花同一例隨路飄零¶
　　戀繡衾¶
　　　春暮¶
瞢騰春夢弄夾衣壓䦨干凭損玉肌小玉向紗窗報坼紅¶
墻園笋乍肥　馬蹄得得穿花外正鄰家蕩子早歸歎櫻¶
桃都謝了怪伊行没箇信兒¶
昏昏綠水乳燕飛蹙香紅堆滿地衣梳洗罷登樓望見長¶
天一碧四圍　行人更在天之外問地名甚處武威想郞¶
處枝頭鳥并無杜宇勸歸¶
　　月照梨花¶
　　　送緯雲弟渡江之廣陵¶
鐡瓮隱隱怒濤滚滚簸宋掀梁淘吳洗晉誰泛水調淸謳¶
<pb:KR4f0032_SBCK_004-13b>¶
是隣舟　望中一抺斜陽恨可憐消盡六代金粉老夫還¶
記舊揚州紅袖悠悠滿江樓¶
　　河傳(第七體)¶
　　　楊花¶
藏鴉時候當初綰住永豐坊口絲絲踠地蘸春波雨後和¶
烟籠翠牗　如今滿院喧晴雪香綿積滚盡東風力茜袂¶
&KR0210;翠幰斜楊花一生不着家¶
　　河傳(第八體)¶
　　　玫瑰¶
疎籬半掩輕風斜颭濃香幾㸃藥闌邊&KR0138;綻盈盈紫艶粉¶
娥匀睡臉　頻呼小玉私搴取提籠去小摘盈階雨撲幽¶
芬沿蘚痕&KR0813;紛刺兠金縷裙¶
<pb:KR4f0032_SBCK_004-14a>¶
　　河傳(第九體)¶
　　　榆錢¶
蕩𣻌誰傍輕如蝶翅小於錢様抛家離井若爲憐淒然江¶
東落絮天　年年苦&KR0013;東君鑄啼鵑訴賤賣韶光去漲晴¶
湖剪春蕪糢糊漫空下五銖¶
　　摘紅英¶
　　　咏落花¶
眞珠絡倉琅鑰如塵似夢連天落香車&KR0661;朱䦨凭畱他不¶
住喚他不應　花前約春前諾玉娥𠲒淚思量著粘犀釘¶
鋪鴛徑憎他蕩子憐他薄命¶
<pb:KR4f0032_SBCK_004-14b>¶
¶
　迦陵詞全集卷四終¶
