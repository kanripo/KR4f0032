# -*- mode: mandoku-view; -*-
#+TITLE: 陳迦陵文集
#+DATE: 2015-09-11 17:48:09.963596
#+PROPERTY: ID KR4f0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0538-007陳迦陵文集-跋.
<pb:KR4f0032_SBCK_007-1a>¶
# SB1_1721-151.png
䟦¶
先伯兄中年始學爲詩餘晩年尤好之不厭至于贈送應¶
酬往往以詞爲之或一月作幾十首或一韻疊十餘闋解¶
衣盤薄變化錯落幾于昔人所謂嘻笑怒罵皆成文者故¶
多至千餘古今人爲詞之多未有過焉者也伯兄存日有¶
烏絲詞一刻身後京少有天藜閣迦陵詞刻猶非全本蓋¶
至今子萬弟所刻而後洋洋乎大觀矣揚子雲穪雕&KR0393;小¶
技壯夫不爲塡詞尤其小者不過&KR0147;同棄日差賢博奕耳¶
疇昔之日嘗戲語阿兄云兄詞如此之多不難爲梨&KR0037;&KR0088;¶
兄笑而頷之假令伯兄至今存恐亦未必盡付鋟板四弟¶
勇往賈銳有進無退以下吏窮官作此舉不量其力幸而¶
成是然而憊矣詩曰豈無他人不如我同父言及益&KR0099;然¶
<pb:KR4f0032_SBCK_007-1b>¶
增棠棣之重也伯兄後死有弟三人乃獨四弟仔之梓成¶
寄索䟦因書以美四弟旦誌維岳之愧而已巳已冬杪弟¶
維岳謹䟦¶
<pb:KR4f0032_SBCK_007-2a>¶
䟦¶
迦陵陳先生詞集三十卷余師子萬先生刋竟小子璠受¶
讀之喟然曰從來文章爲性命朋友骨肉之遇葢有天焉¶
作者固難述者正不易也昔摩詰殁弟縉上詩五百餘篇¶
輞川得不朽尙友者覽其高義未嘗不慷&KR0099;欷歔以爲有¶
弟如斯夫復何憾先生與余師皆　少保公孫　處士公¶
子家聲舊矣先生生而頴異少爲黄門舍人樓山吉士諸¶
前軰所賞識嗣與梅村合肥西樵阮亭豹人宇台文友程¶
邨諸先生相唱和無不嘆爲驚才絕艶不意先生晩拜一¶
官遽殁史舘余師收其遺帙如儷體詩文咸捐俸彚刻而¶
詩餘最富葢千餘闋云靈思杳忽蘸墨欲飛隨筆所之天¶
機鏜鎝勃發凡可歌可泣者胥寓于詞洵飄飄然空前而¶
<pb:KR4f0032_SBCK_007-2b>¶
絕後矣夫紅杏花影一經品題便成佳話倘鐵板聲歇卽¶
蘇髯風流亦難如面也作述之際豈非天哉嗚呼先生往¶
矣灝氣長存子山無零落之憂者伊維余師之力能不令¶
人低徊于死生兄弟之間也乎細雨夢囘小樓昨夜迦陵¶
有知應必賦棠棣于九京矣博陵後學吳璠奐若謹䟦¶
<pb:KR4f0032_SBCK_007-3a>¶
䟦¶
先伯兄詩古文予于丙寅丁&KR0407;兩年節俸金次第付梓惟¶
詞最富因力不逮至已已春又鳩工鏤板簿書之假反復¶
校讐不禁喟然曰伯兄之詞富矣伯兄之遇窮矣伯兄少¶
年見家門烜赫刻意讀書以爲謝郎捉鼻麈尾時揮不無¶
聲華裙&KR0282;之好多爲旖旎語未幾鼎革　先大人裹足窮¶
鄕誓墓不出家日以促至丙申　先大人棄世家益落且¶
有視予兄弟以爲釡中魚几上肉者各散而之四方或孤¶
&KR0382;夜雨轗軻歷落或風廊月榭酒槍茶董或逆旅饑驅或¶
河梁賦别或千里懷人或一堂燕樂或&KR0161;髯&KR0108;張酒旗歌¶
板詼諧狂嘯細泣幽吟無不寓之于詞甚至俚語巷談一¶
經鎔化居然典雅眞有意到筆隨春風物化之妙計四百¶
<pb:KR4f0032_SBCK_007-3b>¶
一十六調共詞一千六百二十九闋分編三十卷自唐宋¶
元明未有如吾伯兄之富且工也嗚呼南宋李泳兄弟花¶
蕚詞集後世稱之余少孤失學碌碌無可表見輙爲涕淚¶
今讀伯兄之詞能不愴予之蕪落而重有愧于前人也哉¶
康熈二十八年歲次己已季冬朔八日弟宗石謹䟦于安¶
平官署之彊善堂¶
<pb:KR4f0032_SBCK_007-4a>¶
#+PROPERTY: JUAN 7
#+PROPERTY: FILE SB04n0539-007陳迦陵文集儷體文集-卷第七.
<pb:KR4f0032_SBCK_007-1a>¶
# SB1_1712-002.png
陳迦陵儷體文集卷七¶
　宜興陳維崧其年譔¶
　無錫秦松齡留仙　維岳緯雲¶
　太倉黃與堅&KR0216;菴　宗石子萬¶
　　　　　　　　　　　　　男履端¶
　　　　　　　　　　　　　姪　洢¶
　序¶
　　家皇士朢遠曲序(和陸麗京計甫草韻幀首/有十三女子繪朢遠圖)¶
嘗觀蕩子從軍明鏡有刀環之賦吳姬織素飛龍生藥店¶
之悲郞食鯉魚之尾授色恩情妾燒玳𤦛之&KR0426;傷懷訣絕¶
廬江小吏愁孔雀之東南鄴下名王恨浮雲之西北莫不¶
手褰寶帳速朢人來坐擁金屏恐令春去則有四姓良家¶
<pb:KR4f0032_SBCK_007-1b>¶
三河妙族㓜住石城之下長貯金屋之中趙家姑妹本姓¶
爲樊楊氏諸姨賜名爲虢檀黃染靨人傳巧𥬇之方石黛¶
添蛾家有莫愁之曲金蓮擬步誰讓潘妃白雪如人何殊¶
甘后芙蓉承輔豈煩傅粉之粧蘭麝沾膚奚假薰香之術¶
蝤蠐粉項偏宜白燕䨇釵楊桺纎腰解映綠貍重席兄居¶
恊律原識佳人姊在昭陽新稱皇后誠可謂天上無䨇宫¶
中第一者也然而棄妾鳳城之南思子狼河之北歲歲征¶
遼空爲天子年年服散徒作姬人妾齡十五已爲離別之¶
時郞路三千大有相思之曲看銅街之走馬息意櫻桃聽¶
珠閣之吹簫忘情荳䓻人傳虎帳新移光祿塞邉客曰牙¶
旗舊駐臙脂山下粧臺疑惑繡戸徘徊&KR0009;摩敦之紫襖心¶
傷周室之宇文贈妃子以金環目斷齊朝之斛律王孫質¶
<pb:KR4f0032_SBCK_007-2a>¶
趙何日言歸公子留秦無時云返其人也如此其遠也如¶
彼於是盤龍綰髻獨上高臺墜馬明粧廣開寶埭靑天碧¶
海竟無桂樹之期白晝黃昏又下藁砧之淚餘香不斷自¶
洗溽衣剰粉猶存私留窮袴三春永巷豈有恨於君王萬¶
里長城復何心於歌舞庶幾化石猶㝷道上之夫莫便升¶
天竟&KR0060;月中之藥爰命江南㓜女河內嬌娥繪以丹靑圖¶
之紈素紫綃不定竚瓊觀以卷衣羅帶將移睨碧虗而垂¶
手漢武帝之徬徨帳後是也非耶衛宣姜之髣髴君前天¶
乎帝矣所以西陵松栢不無歎息之人禾水鴛鴦嗣擬綢¶
繆之作也吾家閥閱亦有新聲此日封胡遂塡别體敢曰¶
難兄惟法䕶著此靑箱或云愛弟有淸河屬之𤣥晏嗟乎¶
蛺蝶成&KR0069;别歡五載珊瑚製枕待子三年處姊尚未適人¶
<pb:KR4f0032_SBCK_007-2b>¶
小姑何嫌獨處須知新婦難配參軍豈有才人乃歸厮養¶
抱衾裯於星下誰適爲容浣粉黛於窗前各言其志云爾¶
　香奩上官二序不能獨勝曲終奏雅出乎忠孝使人讀¶
　之&KR0099;然(吳梅村先生)¶
作賦之家意在言外不得唱歎餘情卽屬俯仰靡麗其¶
年留心今古嘗有獨立之時情㴱而文此序徵之矣(伊)¶
(璜評)¶
<pb:KR4f0032_SBCK_007-3a>¶
　　亦山草堂南曲序(仲弟半雪作亦山/草堂其堂名也)¶
今夫銅雀臺南惟餘松栢瓊花觀北不見鴛鴦王孫丁亡¶
國之辰公子正離家之日姚弋仲之悲哀何極疇昔可知¶
毛修之之淪落奚窮生平巳矣何況陸機盛齒大去東吳¶
蕭綜麗才長歸北魏賦金蓮之步寧暇言愁歌玉樹之花¶
焉能不恨於是銅街年少爭&KR0009;意於才情金埒文人半陶¶
懷於風調擲茱茰而送客自許淸狂攀石榴而贈人相傳¶
輕薄羡韓家之椽頗愛熏香問霍氏之奴偏能買酒靡不¶
薔薇作曲體號連環梔子爲篇歌稱碎錦長誇綉虎豈無¶
玉枕之年小字盤龍大有金釵之夜洵足以送愁天上行¶
樂人間矣偶逢養炬亦擅新聲&KR0060;喜封胡能爲南撡黃金¶
作軸觧過樓前紫玉爲鈴私隨車子南齊范瞱琵琶或日¶
<pb:KR4f0032_SBCK_007-3b>¶
無䨇江表桓伊長笛命爲第一固已城東巧𥬇曲與人同¶
河北蛾眉歌將面等嗟乎叔寶情人畏聽金陵之樂牧之¶
蕩子愁過明月之橋銀雁飄零誰爲&KR0582;奉翠蟬嗚咽總是¶
燕支黃羊野馬已知皆河北之人皓齒紅牙何物是江南¶
之曲況乎關河風月頗足傷心臺榭綺羅都爲觸目徐之¶
才之帳底淚濕羅巾李啇隱之奩前心&KR0069;絳爉五更白馬¶
偏向人鳴一夜棲烏又憎人別粉濃袖口想像同心花近¶
釵頭依稀連理僕本斷腸之軰怯見金荃余尤失志之人¶
愁親錦瑟歸之予仲序以短章¶
<pb:KR4f0032_SBCK_007-4a>¶
　　余澹心鴛鴦湖傳竒序¶
原夫玉樹歌殘心傷後主霓裳曲冷䰟斷明皇紅顔沉戎¶
馬之中皓齒遭亂離之會怨夫人於花蕋三千歌舞空歸¶
贈妃子以金鐶十二管絃安在才人結帶應有恨於當年¶
公主梳頭復何心於今日帳爲𤣥蛤夜夜多愁席號綠熊¶
年年是淚加以幼住靑樓長家朱雀趙家姊妹皆擅傾城¶
秦國弟兄俱推巧𥬇西曲以紅珠代夜南方多白玉爲人¶
翡翠簾開時招紫燕眞珠船上慣戲文鴛曲瓊以繡線爲¶
&KR0331;綵笮用文椒作檝爐添寶獸偏燒荀令之香瑟隱銀蟬¶
解作韓娥之曲於是油車雜沓寶馬駢闐明鏡爭開對照¶
芙蓉之面紫毺並坐爭歌楊桺之腰十五霍家難𠋣將軍¶
之𫝑三千楚舘不知夫婿之名本期雲雨長行常依巫嶺¶
<pb:KR4f0032_SBCK_007-4b>¶
豈料烽烟不斷頓隔蓬山&KR0107;除却月巳爲馬上之人袖散¶
囬風便作軍前之客懷中玉笛誰忘舊日之寧王枕底丹¶
鞋暗泣前朝之李后遇龜年於劍外無非故人紅豆之悲¶
逢白傅於江州大有知巳靑衫之感西宫秦曲猶㝷故伎¶
於平康北寺鳴筝尚作新聲於長樂蛾眉失路原同&KR0067;信¶
之哀螓首離家大似江淹之賦固知蠲愁有術難蠲弱女¶
之愁斷恨有方莫斷降王之恨然而星或謫乎瑤臺珠自¶
還夫合浦乗龍覔婿卽値征人得意之年躍馬封侯亦自¶
少婦爲歡之日五銖羅袂依然𦘕閣之旁百子步搖宛矣¶
玉釵之側人憐嬌鳥重入金籠客訝名花還歸寶砌誠太¶
平之盛事亦離亂之良緣則有江東才子河内名家譜以¶
箜篌度之宫徵何戡在座知是舊人杜牧登筵驚其故態¶
<pb:KR4f0032_SBCK_007-5a>¶
紅粧薄命祗寓其飄零花月之傷錦瑟芳詞亦冩其潦倒¶
風塵之色旣巳鍾情於蘓州刺史因之屬序於陽羡書生¶
僕也粉染玄英亦有蘼蕪之約香煎蘭葉殊愆荳蔲之期¶
心如蠟淚徹夜長流情擬𧖟絲終朝不竭贈陳王之枕已¶
悞今生窺賈午之牆還思再世痛踰死別何煩方士之少¶
君哀甚和親莫怨𦘕圖之延夀庶幾墳名紫玉永依㓜女¶
之䰟酒伴靑娥尚感步兵之哭冀君彤管冩我香奩¶
<pb:KR4f0032_SBCK_007-5b>¶
# SB1_1712-011.png
<pb:KR4f0032_SBCK_007-5b>¶
　　曹實庵咏物詞序¶
霜凋魏帳月中之剰瓦何多水咽秦關地上之殘城不少¶
天若有情天寧不老石如無恨石豈能言銅駝觳觫恒逢¶
秋至以偏啼銀雁&KR2156;沙慣遇天隂而必出山當雨後易結¶
修眉竹到江邉都斑細眼溯夫皇始以來代有不平之事¶
千年關塞來徃精靈萬古河山慿陵鬼物縱復人稱恨甚¶
事奈愁何江淹工愀愴之辭鮑照擅蒼凉之賦正恐世閱¶
世以成川年復年而作谷捧&KR0058;陽之土堙此何窮積函谷¶
之泥封來不盡然而劍鋒盡缺總爲旁觀壺口新殘只因¶
細故靑史則幾畨劉項誠然於我何堪黃河則滿地袁曹¶
遑曰干&KR0056;奚事或蝦蟇陵上暮年紅袖所閒談或鸛雀樓¶
邉故老白頭之夜話或武擔過客曾看石鏡於成都或盩¶
<pb:KR4f0032_SBCK_007-6a>¶
厔居民偶得銅盤於渭水苟非目擊卽屬親聞事皆磊砢¶
以魁竒興自顚狂而感激槌床絕呌蛟螭夭矯於胸中踞¶
案横書蝌蚪盤旋於腕下誰能鬱鬱長束縛於七言四韻¶
之間對此茫茫姑放浪於減字偷聲之下吟成十首事足¶
千秋趙明誠金石之錄遜此&KR0160;文郭弘農山海之篇慚斯¶
麗製嗚呼烟霾天水&KR0349;宮旣蔓草千堆浪打章門灌廟亦¶
殘陽一片悲哉季札劍影徒靑逝矣劉郞奩痕尚紫銀槎¶
泛斗難追博朢之勲名彩筆凌雲空羡馬&KR0056;之詞賦何況¶
長平繡鏃恨血全紅大食氷甆愁雲半黑織成魚素粘海¶
氣以猶醒掣得龍髯鼓天風而倍怒豈非譆譆出出諾臯¶
之所未收怪怪竒竒齊諧之所不載者哉僕毎怪夫時人¶
詞則呵爲小道倘非傑作疇雪斯言以彼流連小物之懷¶
<pb:KR4f0032_SBCK_007-6b>¶
無非淘洗前朝之恨人言燕市實悲歌慷&KR0099;之塲我識曹¶
君是文采風流之裔狂歌䬃沓&KR0643;慿鳳&KR0083;以塡來老興淋¶
漓亟命鸞笙爲譜去¶
<pb:KR4f0032_SBCK_007-7a>¶
<pb:KR4f0032_SBCK_007-8a>¶
　　錢寶汾詞序¶
五陵烟月最說長安三輔笙簫尤推鄠杜縣名盩厔樓前¶
多織錦之妻殿是馺娑闕下有橫鞭之客於是貂蟬年少¶
金粉仙郞衛叔寶之體不勝綺羅王夷甫之手詎離珠玉¶
時則桺衣染綠荔帶垂靑鳴筝而過公主之園挾瑟而上¶
將軍之第臺前放仗見南苑之參差閣下傳餐望西山之¶
葱鬱李嶠爲秋雁之吟王維有紅豆之作冩之玳𤦛知才¶
子之多情譜以箜篌騐佳人之巧𥬇然而蛾眉善怨時懷¶
故里之鶯花蟬髩工啼恒憶微時之娣姒雲中射雁偏愴¶
晨風𫟍後釣魚常悲流水絕憶𥞇康之鍜慣思張翰之鱸¶
是則桺郞中小令麗句雖多牛給事新聲愁端不少者矣¶
僕𩔖楚狂偶來燕市一聲河滿憐司馬之靑衫三叠陽關¶
<pb:KR4f0032_SBCK_007-8b>¶
羡尚書之紅杏不揣題詞之贈矧當判袂之時逐秋風而¶
竟去余是愁人朢明月以相思君眞健者¶
<pb:KR4f0032_SBCK_007-9a>¶
　　觀槿堂詞集序¶
將使三辰不黷二氣無訛鳴條破塊不聞淳悶之年木穰¶
金饑罕紀睢于之世蕢桴土鼔膢臘而咏𡺳詩折爼烝殽¶
頫聘而&KR0435;雅頌固巳五常之性共澤和平寧惟四始之遺¶
獨歸敦厚卽或越客闗弓塞翁失馬釁僅比於蚍蜉忿祗¶
緣夫睚眦非無染指之嫌未免掇&KR0069;之懼假以佽我言求¶
蠲疾之蝱迨其謂之姑酌忘憂之酒無如鬼旣善謀天而¶
多醉石能言於𣈆國鶴解語夫堯年蒼鵝出地剪鶉首而¶
何堪靑犢彌天攀龍胡而莫逮此則霧擁張超之市有識¶
咸悲濤飛徐福之船含靈共閔雖復弦高賤賈微虒小臣¶
汪錡不過孱童&KR0238;室止於弱女亦或銜酸茹苦坐歗行謠¶
縱使石傾武擔厪壘愁城假令土捧&KR0058;陽難塡恨谷況復¶
<pb:KR4f0032_SBCK_007-9b>¶
日下貂蟬天邉蘭錡地名祋祤衺連繡嶺之堤縣是&KR0367;師¶
&KR0033;對金墉之樹徹侯外戚旣平時爾汝之交長樂甘泉亦¶
疇昔經過之地他若五陵大俠三輔諸豪東京趙李之家¶
西漢金張之族南渠北澗盡丐澤於銀潢東璧西隣競分¶
光於碧落槖筆鳴珂之地卽是枌榆炊金𩜹玉之賔咸聯¶
肺附旣巳哂南朝之江鮑抑將邁北地之温邢而乃䜟起¶
狐祥妖徵蛾賊㝷三川之失守洊五帥之難歸田單闔族¶
載鐵籠而宵奔&KR0067;氷孑身橫荻船而濳渡悲歌慷&KR0099;之士¶
感激何窮烏頭馬角之言沉吟奚極且夫霍博陸旣驃&KR0016;¶
之兄班定遠實蘭臺之弟一則兵欄武庫奠鰲足於人間¶
一則芝檢銀函作龍頭於天上兩環耀日䨇劍凌雲而今¶
則瞻望兄兮九原人去所思伯也八陣圖空江流不轉烟¶
<pb:KR4f0032_SBCK_007-10a>¶
霾葛相之營日瘦無光天壓祁連之冢風車雲馬時聞褒¶
鄂之弓刀牧笛樵歌不見&KR0364;公之寢室遂使舊時牙將半¶
隨老嫗以吹箎毎令賢弟黃&KR0227;私雜羣傖而絮酒於焉曰¶
怨怨何如乎以此言悲悲可知矣於是歌則不能泣仍不¶
可念欲著金陀之史姑俟諸地老而天荒無如塡蘭畹之¶
詞猶藉以娛年而送日爰乃借雷輥電砉之聲冩劍㧞弩¶
張之氣或跌蕩於舞女䨇鬟之隊揮毫而竹肉&KR0108;飛或&KR3789;¶
弔夫將軍百戰之塲入破而關河劈裂蒲牢乍吼九邉之¶
馬俱瘖干鏌一揮萬將之頭畢白幽可匹夫莊騷細不遺¶
夫蟲豸臧文仲書詞詰屈讔語居多鐘儀父音節蒼凉土¶
風不少觀其見事生風𠋣聲横筆鎖蛟螭於腕下鱗甲之¶
而落蝌蚪於行間風雷發作百靈穿鑿擬郜鼎而逾斑萬¶
<pb:KR4f0032_SBCK_007-10b>¶
怪槎牙較商盤而更駁旁人不識謂多郭公之缺文神瞽¶
何知云是子雲之竒字嗟乎秦時毛女漢室銅仙聲作龍¶
吟淚如鉛水紅綃滿眼巳憐殘拍之無多鈿笛三聲竊喜¶
舊人之尚在水天閒話先生毎提燕筑而來花月新聞賤¶
子亦挾吳簫而至岑牟單絞僕尚能捉搦從公腰鼓筝琶¶
客幸勿俳優畜我¶
<pb:KR4f0032_SBCK_007-11a>¶
　　黃編修庭表宫詞序¶
武擔山下卽爲望妃之樓祋祤城邉便是冝君之縣祖中¶
湔上灌壘居多鄴下枋頭叢祠不少雲昏張掖沮渠蒙遜¶
之都草冷蘭州秃髪烏孤之地覇臺突兀繡瓦猶存聖井¶
疎蕪銀床斯在然而多成徃蹟半屬前塵是皆然矣無庸¶
俟來者以申哀何代無之詎必向前賢而獻吊至夫千門¶
萬戸專稱漢主離宫暮雨朝雲祗目荆王別舘臙脂縱麗¶
無非北地之花孔雀雖妍不過南方之鳥而乃濫相撏撦¶
恣用編排越艷爲吳娥而製恨總渉虗無嬴姬假趙娣以¶
言情差無事實徒𠑽漫錄僅助叢談難云作賦之才未見¶
著書之益則有運逢典午身本吳人官在黃初生於漢季¶
曾作彼都人士大有流傳親爲勝國衣&KR0227;能無記憶加之¶
<pb:KR4f0032_SBCK_007-11b>¶
珠&KR0504;紐散尚賸遺民玉璽凾沉還餘故老蜀人楊得意夙¶
&KR0033;漢庭毉者夏無且精知秦事西風江上有人善濕靑衫¶
南國花前此客解歌紅豆舊時阿監暮年恰値湖湘昔日¶
宫娥寒夜偏談天寶閙蛾撲蝶輦下新聞消九咬春官家¶
𤨏事何況東京坊陌未乏成書南部笙簫相沿故典三聲¶
玉樹偶譜自摒擋線篋之餘一卷金縷半捜於狼籍牙郞¶
之手溝邉暗立記來烟月干門牆外濳行偷得琵琶一叚¶
天如有恨月豈常圓海若多愁石應早爛薊子訓撫銅仙¶
而嘆息亶其然乎魏東阿睹玉枕以悲哀良有以也猗歟¶
江夏最擅才情孌彼宫詞尤推綺麗以我同官之雅矧爾¶
齊年遂於校史之餘屬之&KR0103;序從來雅頌義仍取乎春秋¶
自昔編摩事未妨夫吟弄范蔚宗后妃傳竟綴此數章班¶
<pb:KR4f0032_SBCK_007-12a>¶
孟堅外戚篇成附茲一卷以彼意匠淸新詞條雅暢屈原¶
忠愛&KR0643;&KR0009;興於虙妃玉女之間陶令淸高姑託言夫翠簟¶
鴛幬之事豈比中唐王建競新聲於大曆年間寧同花蕋¶
夫人結妍唱於摩訶池上嗟乎人孰無情古皆有此野狐¶
落千春金椀齊化鴛鴦內人斜萬載羅裙都成蝴蝶¶
<pb:KR4f0032_SBCK_007-12b>¶
# SB1_1712-025.png
<pb:KR4f0032_SBCK_007-12b>¶
　　米紫來始存詞集序¶
臺餘此地最善悲歌船憶君家能裝書𦘕研山齋內米顚¶
旣一字阿章嘉陵圖中元暉復小名虎子紛披粉墨本自¶
門風蕭灑才情實緣家學葢在昔而巳然顧於今而益信¶
則有花封仙縣𦘕省望郞筆陣摩空文瀾倒峽蛇能蟠笥¶
傳家則代産逹人蛟欲生毫墮地而羣呼才子旋登上第¶
歷尹名&KR0022;弱齡釋褐桃憎紅綬之光早歲牽絲草妬靑袍¶
之色爾其賦軼鄒枚文兼崔蔡濯龍賜第二曲則坊在天¶
邉夢鳥摛箋千賦則價高日下馳聲河北温子昇遘此生¶
慚流譽江東王文度聞而&KR0060;嘆酷嗜臨摹尤精皴染蕭思¶
話書評第一虎跳龍拏曹不興𦘕𫟍無䨇鳥啼花𥬇鵠綾¶
捧去揮殘萬軸之菖蒲麝粉調來榻出滿園之蛺蝶分斯¶
<pb:KR4f0032_SBCK_007-13a>¶
一藝儘足飛騰借彼餘波尚然綺麗更躭協律旁及𠋣聲¶
斜行紅蠆託興於銀筝檀板之間衮拍金蟬&KR0009;傲於酒肆¶
倡樓之內三千錦瑟旣擅柔情丈八銅琶兼饒逸氣嚴霜¶
砭骨非無望古之篇皓月煎腸不少臨風之作若夫三秋¶
捧檄道出鄱陽千里之官途經易水黃皮縳袴斜壓赫連¶
之刀赤兎揮鞭&KR0033;突慕容之壘飄零繡瓦問分香吉利其¶
何歸牢落黃金弔擊筑漸離之安在以至天低彭蠡濤沫¶
濺銀地坼碻磝土花暈紫匡廬山下釃樽酒以橫江繻葛¶
城頭會官僚而岀獵亦復嚄唶而歌慿陵而語一聲蠻鼔¶
黃雲脫壞而羣飛幾叠邉笳白雁&KR0422;徨而竟下長篇間作¶
小令居多井&KR0160;汲處盡唱屯田員外之詞桺絮開時都吟¶
長慶才人之製然而畧有遺亡曾無愛惜墨痕半濕不知¶
<pb:KR4f0032_SBCK_007-13b>¶
汚誰氏之裙字蹟纔乾未省上何人之帕抄來北里半被¶
塵埋錄向東家還虞簡脫堆作叢編好事者爲之搜蕞棄¶
爲長物知音者代以流傳今之始存其大槪也記與高門¶
久諧夙好同是楊袁之苗裔僕不如人俱爲顧陸之子孫¶
君能念我溯百年之喬木譜牒猶新憶三世之芳蘭游從¶
如昨敝廬硯北還標北海之署書舊業樊南尚寶南宫之¶
尺牘(余大父少保公與君大父太僕公爲同年最契寒家/聯扁多太僕署書其先世徃來尺牘迄今猶在四弟)¶
(子萬/篋中)幸重逢於燕市𫉬相和以楚歌雖太僕亭臺巳無夜¶
火勺園泉石久歇春機(米家燈當時最擅名太僕曾以/端綺贈先大父上織勺園竒石)而¶
稜稜犀角知來者之多賢縵縵龍文識曩修之克紹祗慚¶
賤子有愧前人屬題一卷之新詞并話兩家之舊事君眞¶
詞癖巳獨步於花間蘭畹之中僕亦酒狂願相從於減字¶
<pb:KR4f0032_SBCK_007-14a>¶
偷聲之下¶
<pb:KR4f0032_SBCK_007-14b>¶
　　莊澹菴先生長安春詞序¶
遲遲春日靑陽總四序之先藹藹長安紫葢會五都之極¶
宫開閶闔夙擅神臯節届勾&KR0621;還饒淑氣惟天時地利之¶
交榮故短什長謠之競叶王勃著春思之賦歲在咸亨二¶
年徐陵成春興之篇時則洛陽三月則有柄指東皇晷窮¶
北陸頻捲蝦鬚之帳爲放冬歸漫圍龜甲之屏須令臘去¶
裁紅暈碧春已到於幡邉滴粉槎酥花漸盈於勝裏織錦¶
坊南之路鳳子先知吹簫巷北之街蛾兒早覺浮浮新霽¶
訝殘雪之旋融曖曖㣲薰𥬇輕氷之乍釋檻前晝煗巳春¶
鳥之能歌鏡裏年芳更春人之似織加以從來燕子只舞¶
昭陽自昔蘼蕪偏叢長信彼春日固穠&KR0160;之候況長安尤¶
佳冶之鄕九&KR0160;殿上鳥必䨇棲百子池頭花非一色參差¶
<pb:KR4f0032_SBCK_007-15a>¶
裙幄糊赬壤以纓崖晻靄毬堂嵌&KR0160;榱而耀谷翩其綿羽¶
行行逢叔寶之車鷕彼圓吭處處遇安仁之彈小侯玳轂¶
外戚珠軿妖童挾瑟於觀津蕩婦數錢於新市何必爲歡¶
百計方邀息嬀之片言詎須行樂千端始博賈妻之一𥬇¶
無煩蘐草便巳忘憂靡假靈犀居然蠲忿豈比夫崔駰不¶
樂吳質工愁蓬門鮮長樂之花樵徑乏駢柯之樹田園寥¶
落難㝷鬬鴨之欄姓氏單寒疇𨽻飛龍之籍名不挂於春¶
官世共&KR0339;爲秋士者乎於是蘭臺貴客芸閣&KR0160;&KR0056;鶴禁多¶
閑灑南朝之金粉鸞坡偶暇譜北地之臙脂朣朧甲柝姿¶
肖物以屢遷駘宕芊綿體緣情而善變二十四畨之花信¶
無勞花蕋新聲一百廿闋之春詞自有春坊麗製播之後¶
代謾誇崔珏鴛鴦詢彼前身仍是莊周蝴蝶¶
<pb:KR4f0032_SBCK_007-15b>¶
　　徐竹逸詞序¶
行逸徐先生犀角名家駒王貴裔弱齡淹博能探岣嶁之¶
碑綺歲通&KR0160;卽辨琅琊之稻徐孝穆文成百軸龍&KR1455;魚油¶
顔延之詩擅五言鏤金錯彩少食貧而種學北郭騷譽滿¶
人間壯委贄以從王東方朔名高殿上一官繫組則武侯¶
流馬之鄕萬里牽絲亦新息跕鳶之地句町衺連白國五¶
溪開莊蹻雄闗楪榆旁綰牂牁九睒奉唐蒙一詔蠻花樹¶
樹紅棉燒㸑女之&KR0107;犵鳥村村鸚䳇勸僰僮之酒先生則¶
叱馭開邉褰帷聽事程經洱海馳驅於冉駹卭笮之間路¶
出昆明鞅掌於樓櫓戈船之下賨幪火毳都成月露之形¶
渝舞狼歌齊叶風雲之調固已碧雞主簿玩此淸文白馬¶
氐羗訝其麗製竹王古廟繚牆砌夜月之吟花面諸&KR0058;縑¶
<pb:KR4f0032_SBCK_007-16a>¶
帕繡春燈之句然而一上㸃蒼頓&KR0359;鄕思屢聽杜宇彌減¶
宦情小人有母難忘考叔之言行路多岐偏下楊朱之泣¶
誓拂衣而終老遂散髪以言旋於是宅枕銅官潭臨玉女¶
陶淵明之門外垂桺五株盧照隣之堦前病梨一樹&KR0363;蒿¶
幾尺儼然三徑元&KR0056;雜果千頭何異小園&KR0067;信隱夫答遝¶
園有𨻶而皆紅平仲君遷隣無扉而不綠先生旣散誕琴¶
書之側復優游巖岫之旁客到開軒朋來刻燭花前挈榼¶
半南山賣藥之翁樹下提壺多北海修琴之叟纔開芍藥¶
邀側㡌以來觀甫釣鱒魴命觧衣而對食雞豚芋栗極歲¶
時暇豫之懽燈火桑麻盡里社團圞之樂若乃鄧尉梅花¶
錢塘桂子三春日煖聽南國之鷓鴣八月秋晴看西山之¶
麋鹿筆床茶竈依山崦以爲家梵磬漁筒睠烟波而結友¶
<pb:KR4f0032_SBCK_007-16b>¶
浮家泛宅醒噩夢於滄浪醉月迷花叙前游於杯酒莫不¶
詞冩金荃句同錦瑟三千粉黛掩周桺之香柔丈八琵琶¶
駕辛蘓之感激詎若牛家給事行間描楊桺之花寜徒張¶
氏郞中字裏冩鞦韆之影愧僕不才託君末契屐量花雨¶
時陪鈴索之遊詩畫旗亭毎預筝琶之讌嗟乎西鄂文人¶
從來失路餘姚書記大抵無家君也坐愁行歗恒傷亷吏¶
之難爲僕兮望遠登高常恨古人之不見張一軍於酒裙¶
歌扇之上誰得臣狂問六代於殘陽暮靄之餘詎干&KR0056;事¶
&KR0643;題儷句用譜新聲¶
<pb:KR4f0032_SBCK_007-17a>¶
<pb:KR4f0032_SBCK_007-18a>¶
　　蒼梧詞序¶
若使人間罷長恨之歌天上少銷䰟之曲井公多暇惟解¶
投壺彭老無愁未嘗觀井則秦𦈢不彈燕歌遂歇石何言¶
於𣈆國鶴無語於堯年無如海水長乾蓬池易淺趙厠有¶
不平之客吳關多可惜之人此則大夫思告其哀匹士願¶
歌其事言之不足悲矣如何且夫鴆豈善於爲媒魚寧可¶
以作媵子虗亡是詎常眞有其人暮雨朝雲要亦絕無之¶
事然而宋玉以&KR0009;其形容相如以成其比興固知情難摭¶
實事比鏤塵託讔謎以言愁借謿詼以冩志凢茲抹月批¶
風之作悉𩔖詛神罵鬼之章逹者喻之空花愚夫求之楮¶
葉今有豢龍&KR0160;胄綉虎雄才名巳動於春官身甫偕夫計¶
吏而楚國亡猿塞翁失馬叩丹霄而無路攀紫闥以誰階¶
<pb:KR4f0032_SBCK_007-18b>¶
泣不成聲逝將安適時則四海誰容三年不𥬇西遊盩厔¶
聽雞渡函谷之關東返轘轅立馬朢咸陽之坂北風拉沓¶
高臺颯其無人南内荒凉夜烏咽而相語此皆扶荔遺基¶
長楊廢舘金戈夜響則羣雄蹴踏之鄕鐵壘晨摩則悍帥¶
&KR0108;&KR0045;之地漢高皇大風置酒起舞悲來唐𤣥宗夜雨聞鈴¶
沾襟淚下旣美人駿馬之安在亦故宫陳跡之極多於是¶
萬感風生千端蝟集蘸杯槃而狂噭墨欲成龍濡頭髪以¶
作書字皆成蚪毎於鐘鳴燈灺之餘恒作劍㧞弩張之𫝑¶
狂時漫冩定屬神來醒後詳觀不知誰作又或挂玉筵前¶
絕纓會上一䨇紅綬見隔巷之新人半夜靑衫遇下江之¶
故伎夢&KR0160;小錄彷彿前生花月新聞依稀故事亦復曲付¶
何戡調翻穆䕶安公子閒歌一曲小秦王高唱三章金柔¶
<pb:KR4f0032_SBCK_007-19a>¶
玉輀靑娥閒譜其聲情斗轉參橫白髪暗傳其㸃拍信陵¶
君醇酒婦人而外他何知乎盧思道白擲劇飮之風君其¶
是矣僕也老而失學雅好塡詞壯不如人僅專顧曲&KR0099;自¶
鄒(訏/士)董(文/友)旣亡之後淚滿蟬鈿況復曹(顧/菴)王(西/樵)久別以來¶
心&KR0069;兎管見吾友之一編動鄙人之三歎啼成紺碧不讓¶
江潭紅豆之思泣化瓊瑰何殊風雨蒼梧之恨永傳樂府¶
長播詞林¶
<pb:KR4f0032_SBCK_007-19b>¶
# SB1_1712-039.png
<pb:KR4f0032_SBCK_007-19b>¶
　　浙西六家詞序¶
錦衣倉北六朝之山色千堆票&KR0016;桁南萬古之江流一幅¶
獅兒去後大有新亭燕子飛時還存空巷則有彩毫公子¶
粉署郞官績漢上之題襟效機中之織錦衙香熏罷只願¶
箋愁椽燭燒餘惟圖製恨玉玲瓏小閣滴粉槎酥紅菡蓞¶
山莊啼花怨鳥更値公叔&KR0160;宗相君貴胄常棲蓮幕別署¶
竹垞杜紫微掌書記之日艷體偏多韓君平知制誥之年¶
宫詞不少醉臥鳳凰橋上曾翻十院琵琶狂遊雞鹿塞邉¶
慣聽一軍篳篥書之粉壁譜在羅裙況復柘湖旣咸籍同¶
居秋錦亦機雲不别共說隴西才地有謫皆仙俱誇家令¶
門風無腰不痩金㦸則臨風對拓感激沉雄玉笙則帶月¶
交吹淋漓頓挫僰僮破悶訴萬里之飄零燕女㝷歡序十¶
<pb:KR4f0032_SBCK_007-20a>¶
年之淪落溺人必𥬇姑流浪於酒旗戯鼔之間亡子思歸¶
長嚄唶於殘月曉風之下疇能恵我定遘知音假曰&KR0160;予¶
寧無好事於是拈來犀管匣用琉璃劈得蠻箋裝成玳𤦛¶
地則錢塘槜李家山只兩郡之間詞如白石梅溪風格軼¶
羣賢而上𨤲爲一卷約有六家從此井&KR0160;汲處都吟桺永¶
之章自今紈帕貽來半織元稹之曲屬有陳琳&KR0009;言龔遂¶
僕也紅牙顧誤雅自託於伶官綉幔塡詞長見呵於禪客¶
銅官玉女邑居不百里而遙小令長謠卷帙實千篇有羡¶
倘僅專言浙右諸公固是無䨇如其旁及江東作者何妨¶
有七&KR0643;資諧&KR1744;幸恕淸狂¶
<pb:KR4f0032_SBCK_007-20b>¶
　　王良輔百首宮詞序¶
三千窈窕競進丁年二八媌娙俱陪甲帳巫山西眺荆臺¶
饒行雨之人漳水東流魏殿盛分香之客九天春曉傳妙¶
曲於才人三閣花明艷新粧於學士宫名長樂人號小憐¶
爾乃年年&KR0060;藥只恨蟾孤夜夜吹簫惟愁鳳杳瓊樓玉宇¶
稔高處以偏寒氷井銅鋪較外邉而倍冷莫不結眉表色¶
破粉成痕衛莊姜多太息之言陳皇后有不平之曲且夫¶
丹闈晝寂並若雲霄紫禁晨嚴非同閭巷問樹名於温室¶
詎必全知記曲叠於霓裳將母小誤縱復含情渲染極意¶
賡&KR0045;侈仙家之亭舘總渉描摩誇海上之樓臺終無事實¶
然而白頭宫女能說開元隔水啇舩善談江左或緣自佩¶
蘭之誦述或得諸樊嬺所流傳西京雜事譜在瑟琶南部¶
<pb:KR4f0032_SBCK_007-21a>¶
新書弆之篋衍則有主文譎諫者綴以吟謠騐徃察來者¶
形之比興語皆&KR0009;託夙工宋玉之微詞事屬虗無不繫劉¶
楨之平視貞夫抱慤無非自擬其騷愁&KR0105;士懷芳寧至或¶
傷於怨誹於今爲烈自古而然三韓王元輔先生七葉金¶
貂一門繡㦸蒲桃滿幅空北地之胭脂翡翠聯箱洗南都¶
之金粉人居洛浦慣解吹笙家在扶風原精織錦此千篇¶
嗣出將懸市上之&KR0160;文而一卷先傳早播宫中之雅製也¶
緬昔陜州司馬仲初標綺麗之稱孟蜀夫人花蕋擅淸新¶
之譽以曁李珣之小妹亦留百首之宫詞何意吾賢𫉬符¶
徃喆後有人焉聆斯曲也悠&KR0045;嘽緩疑聞百囀之鶯啼感¶
&KR0099;沉雄似聽千年之鶴語¶
<pb:KR4f0032_SBCK_007-21b>¶
　　葉桐初詞序¶
門邉蕙葉葉盡生花車裏璧人人皆有集則有齒踰終賈¶
文邁班張黃童旣門第無䨇謝客復詩名第一而乃丁年¶
孤露丙舍凋殘少依舅宅魏舒實甯氏之甥長贅婦家樂¶
廣以衛郞爲婿雞籠山下新移坦腹之床鴛水湖頭舊築¶
渭陽之舘緯蕭託業少賤奚堪采梠爲生長貧不免然且¶
桐號孤生還思向日藥名獨活只欲搖風千篇繡虎揮完¶
河北之箋五夜雕龍擘盡膠東之&KR0083;月明湓浦非無釃酒¶
之篇花落臺城亦有隔江之曲風中弄笛吟九𣲖之銀鼉¶
山半調笙舞一天之彩鳳固巳聲&KR0160;籍甚才調斐然者矣¶
憶僕年時逢君客裏鮑昭城在臨河則面面朱欄蕭綂樓¶
存夾巷則家家瓊樹加以陶士行政之官北上王茂弘適¶
<pb:KR4f0032_SBCK_007-22a>¶
# SB1_1712-047.png
盡室南來(余昔與桐初作客廣陵正値/合肥龔夫子以大司馬還朝)千官祖餞舸舳彌¶
津百里追陪衣&KR0227;滿座與君此日頗多嬉𥬇之言顧我何¶
人亦有激昻之作别幾何時歡眞不再詎意風寒易水重¶
遘荆軻何圖草蔓燕臺忽逢樂毅遂班荆而叙舊爰敷袵¶
以論心示我以詞命爲之序嗟乎曾聞長者呵蘭畹爲外¶
篇大有時賢叱花間爲小技十年艷製坐收輕薄之名一¶
卷新詞橫受俳優之目人譏周勃僅解吹簫世𥬇襧衡惟¶
工撾鼔噬臍莫及捫舌難追乃猶戅不更絃老偏見獵恣¶
情標榜何能增才子之名竭力賡&KR0045;祗恐益小人之過然¶
而結習寧忘鄙懷有在遇成連於海上情終以此而移見¶
美麗於中山口遂不能無道云爾¶
<pb:KR4f0032_SBCK_007-22b>¶
　　金天石吳日千二子詞稿序¶
嘗考夫聲音之道自有淵源詞賦之宗逓爲汎濫白鳩黃¶
督曲調以短斷爲工子夜莫愁節奏以敏諧稱聖是知齊¶
梁之樂府卽唐宋之𠋣聲也自名花傾國&KR0582;奉擅俊逸之¶
才金縷提鞋後主秉綺羅之質教坊簾幙試艷曲於淸狂¶
平樂樓臺弄新聲於輕薄詞有千家業歸二李斯則綺袖¶
之耑門紅牙之哲匠矣若易安之婉孌淸新屯田之温柔¶
倩媚雖爲風雅之罪人實則閨房之作者由斯以降我無¶
譏焉嗟夫北怨馬嵬空留羅襪南悲鳳闕不見秦樓聲聲¶
玉樹終傷南國之䰟步步金蓮長下東昏之淚相逢家令¶
猶有内人閑說𤣥宗豈無宫女三千小妾思唱李花二八¶
妖童誰餐桃子哀傷奚極悱惻何言況復紫塞琵琶盡是¶
<pb:KR4f0032_SBCK_007-23a>¶
帝城之蕩婦黃沙觱篥都爲朱邸之名姬笙上金蛾半翻¶
囬紇弦前火鳳別譜龜茲於是抱捍撥而私彈撫箜篌而¶
暗撡岐王宅裏豈知北地之歌胡后宫中不𩔖南朝之曲¶
時則有家居盩厔㓜冨才情縣近金陵長憐歌舞自誇善¶
曲不事金吾慣𠋣能仙思調玉女遂廼巧製珊瑚之扇初¶
成琥珀之床流蘓以綵縷爲絲壓角以明珠作押被之小¶
令度以名倡五侯馳才子之名七貴虗上賔之席吹簫夜¶
出挾瑟晨歸洵可以矜天上之弄臣廢人間之宫體矣爰¶
命狂夫起而爲序缷輕紅之衫子親展銀筝擲雜綵之帩¶
頭坐移寶柱須知天涯落魄無非傅粉之人地角流連總¶
屬熏香之客爾¶
<pb:KR4f0032_SBCK_007-23b>¶
　　閻牛叟貫花詞序¶
　　　牛叟向有悼亡之戚曾爲賦兌閣遺徽詞十首今¶
　　　新納小姬同人贈句顔以貫花仍爲製叙¶
昔言新婦宜配參軍共說傾城足當名士唐家白傅園留¶
楊桺纎腰宋室坡公坐擁雲藍小袖咸哀窈窕並縱淸狂¶
雖老去而恒然在詩人爲尤甚適遘渦河之遠使郵來淮¶
上之新聞云有蛾眉歸於牛叟時則南朝親懿北府朋游¶
爭裁却扇之詞競製催粧之曲文成綺宻述才子之鍾情¶
㫖託淸新叙狂奴之故態縱易言生稊而未可&KR0359;嘲況詩¶
美夭桃而能無遙妬獨是七載恒鰥終年獨𪧐盆纔罷鼔¶
尚餘愀愴之思簫巳重吹忽作柔靡之想何來曼倩頻娶¶
小妻豈有安仁頓忘大婦常情爲之揣度俗士加以然疑¶
<pb:KR4f0032_SBCK_007-24a>¶
不知思纒故劍所貴明其本懷&KR0105;篤遺&KR0426;尤在全其初志¶
若使一乖伉儷之歡長隔房帷之愛則是斷謝公之絲竹¶
觸景蒼凉遣陶令之琴樽暮年蕭瑟牙籖粉軸疇事校讐¶
茗椀笛床誰爲總管徒增逝者之悲轉掩前人之德何況¶
含弘雅量昔已&KR0435;樛木於生前誰云婉孌深恩不願接桃¶
根於没後此泥雖粘絮原非太上之忘情而蚌必生珠堪¶
作詞塲之嘉話也斯語未終先生曰善貫花輯罷敢重祈¶
元晏之篇兌閣吟餘愼莫厭發棠之請¶
<pb:KR4f0032_SBCK_007-24b>¶
　　蔣京少梧月詞序¶
銅官﨑麗將軍射虎之鄕玉女崢泓才子雕龍之藪城邉¶
水榭蹟擅樊川郭外釣臺名標任昉雖溝塍蕪没難詢坡¶
老之田而隴樹蒼&KR0252;尚誌方囬之墓一城菱舫吹來水調¶
歌頭十里茶山行去祝英臺近鵝笙𧰼板戸習𠋣聲苔網¶
花牋家精協律居斯地也大有人焉僕也十年作賦愧遜¶
陳琳三徑論交欣逢蔣詡其人也九侯第宅四姓衣&KR0227;家¶
風通顯東京蕭育之家門第淸&KR0160;北魏崔㥄之宅夫其㓜¶
敏才情早躭經史行間芍藥盈箱潘岳之花字裏葡萄滿¶
篋丘遲之錦王恭逸態濯楊桺於月中謝眺淸文爛芙蓉¶
於日下文兼各體傅鶉觚博奥之宗詩備諸家劉越石淸¶
剛之𨕖而乃名同小宋妙解音聲系出竹山尤工樂府於¶
<pb:KR4f0032_SBCK_007-25a>¶
是温家助教紅蠟塡詞薛氏侍郞銀箏製曲阿灰善怨不¶
乏𦘕簾微雨之吟花蕋工愁相傳馬上鵑聲之作櫻桃隔¶
葉時遇順郞簫鼓逢塲還迎車子年年麗製涴北里之羅¶
裙夜夜香詞灑東隣之粉壁葢摸魚戀蝶卽是黃&KR0160;赤㕍¶
之遺音而六醜三臺依然白紵紅鹽之換調審其格律&KR0033;¶
追屈宋風騷揆厥源流詎雜金元㸑舞且也黃香純孝屢¶
歲從親庾信多才頻年去國大江西上長空之樓櫓何多¶
烏鵲南飛獨夜之關山不少琵琶亭下三更逢啇婦之船¶
章貢門前千里斷降王之信霜纒繡㦸依稀陶侃之空營¶
雨洗珠鈿髣髴灌嬰之賸瓦遙攀九疊羡匡續之成仙極¶
眺䨇孤𥬇彭郎之未嫁躊蹰巳甚懭悢何言無何而湓浦¶
廽颿仍過灃浦潯陽捩柁復上衡陽銀瀧珠沫庾元規開¶
<pb:KR4f0032_SBCK_007-25b>¶
府之鄕白月靑天甘興覇橫戈之地檣飛湖口一片神鴉¶
席挂湘中數聲山鷓楚天染黛只想成烟巫嶺啣丹還思¶
行雨細腰宫内問羅綺以何年墮淚碑前悵繁&KR0160;之不見¶
黃蘆苦竹偏傷覊客之心碧杜紅蘭例入騷人之咏時則¶
竹枝乍唱巳付船娘囉嗊纔歌便塡瑟部援毫以賦題名¶
赤帝之宫擁檝而吟託興黃陵之廟況復飄飄短鋏再陟¶
金臺落落單衫重闚石鼔野鷹臺逈恒邀朔客以呼盧墮¶
馬粧妍&KR0643;過燕姬而貰酒嗟乎霜零碣石樹何葉以非黃¶
日匿漁陽山無峯而不紫霓裳拍散人間無擫笛之賔穆¶
䕶歌殘天上少吹笙之侣乃李謩江上尚剰遺宮而賀老¶
筵前還留舊本遂移啇而刻羽約有千篇爰滴粉以搓酥¶
釐爲一卷綿駒善唱要爲自訴其生平阿鵲成歌祗以代¶
<pb:KR4f0032_SBCK_007-26a>¶
# SB1_1712-055.png
# page missing
<pb:KR4f0032_SBCK_007-27a>¶
　　吳初明雪篷詞序¶
靑天恨滿天邉無不死之仙碧海愁多海上少長圓之月¶
儻若梅根冶畔宫闕常新竹格桁邉市㕓如故北府之精¶
兵未散南朝之狎客不來則彼都士女卽逢枯樹以奚悲¶
僑寓衣&KR0227;便遇新蒲而不恨瑤壇可以剷掃愁之竹番舶¶
不必誇蠲忿之犀無如蕭蕭落葉只打空城滚滚長江偏¶
圍故國隔巷値跨坊之馬大有新官夾江停下水之船非¶
無故𠆸比來何濶只歌玉樹之花生世不諧乃住金陵之¶
縣此則衛叔寶渡江之歳定爾傷神周伯仁藉卉之時斷¶
然流涕者矣然而&KR0105;夫繾綣縱復情鍾逹士消搖還能理¶
遣但使室廬畧定井竈粗安馮敬通之跌宕尚對孺人東¶
方朔之詼諧恒携少婦蘭成𦞃下長抱茍娘陶令門中惟¶
<pb:KR4f0032_SBCK_007-27b>¶
娛通子則睠西洲之斷港於我何求訪南內之遺基干&KR0056;¶
甚事或者臺城花草最耐興亡建業河山惟知歌舞亦可¶
推&KR0112;離爲膜外置麥秀以旁觀東陵𤓰熟雖顑頷以何妨¶
下潠田成縱栖遲而亦得而乃飄飄社燕慣欲依人瑟瑟¶
神鴉惟思餞客一辭牛渚頻爲西塞之遊再上蟂磯毎有¶
南荒之役楚天似&KR0472;仍然腸斷之&KR0022;湘草如羅依舊魂銷¶
之地意者巴陵衘怨更甚鍾陵[沔-丏+丐]水無情還同江水也乎¶
於是臺城吊古譜以銀箏漢口懷鄕冩之檀板别業結李¶
皇城畔小令南唐片帆叠庾亮樓頭淸言西𣈆雪雰雰以¶
漸下蓬颯颯以驚飛觀乎止矣斯眞吳札之後人和者誰¶
歟只仗杜陵之野老(謂茶村/先生也)¶
<pb:KR4f0032_SBCK_007-28a>¶
　　楊聖期竹西詞序¶
伯起門風競說通明第一盈川才地羣推蕐妙無䨇楊梅¶
對客代産文人黃雀投環世傳隂德則有罽袍公子斑管¶
王孫雕龍髫鬌之年綉虎綺紈之歲乃者生偏遇亂㓜便¶
依人南池驛畔舊隣太白之樓蘭陵縣前新築渭陽之舘¶
雲橫魯甸瞻望兄兮誰來月冷吳關思悲翁而不見他鄕¶
疇恤幾成王粲離家故國難歸畧比楊朱失路備辭人之¶
辛苦極才士之牢愁然而性本淸狂人尤放誕樓頭扇底¶
頗多託興之篇花下尊前大有言情之製於是北里胭脂¶
人人繕寫南朝金粉字字流傳菖蒲艷曲爭譜自銀箏檀¶
板之間芍藥新聲徧織於舞帕歌裙之上詎云小道亦曰¶
多能昔者余鄕猗歟我友書裝玳𤦛鄒陽則集號麗農筆¶
<pb:KR4f0032_SBCK_007-28b>¶
架珊瑚董相則詞名蓉渡誰家花月不歌李嶠之章何處¶
池臺不唱元微之曲自二子之云亡遂百端之交集何意¶
荒州重借驚才於異地遂令賤子復聆妙響於餘生喜不¶
自勝起而相和今夜月明薊北不逢臺上之黃金他時花¶
落江南幸唱筵前之紅豆¶
<pb:KR4f0032_SBCK_007-29a>¶
　　吳曹三子叠韻詞序¶
布㡌彈箏燕市有歲寒之集貂䘮換酒吳天來叠韻之吟¶
訝兩地之同心喜一緘之遠到鼠鬚描罷數行紅豆新聲¶
魚腹藏來半幅金荃麗句頓令𥬇口亟趂花開須付歌喉¶
還隨蝶拍夫其飛&KR0045;䟦扈頓挫淋漓旁行側出韻數見以¶
彌鮮鑿孔縋幽押雖重而詎複石崇王愷競賽珊瑚虢國¶
秦姨爭誇金翠宜僚累十二而丸不堕實寓於虗庖丁更¶
十九而刄若新技歸於道寸人豆馬不足稱竒楮葉棘猴¶
何能鬬巧沉吟不置賞玩實多乃於開卷之餘歘覩見懷¶
之作僕也三年委贄莫逢休沐之期千里懷鄕長&KR0018;耦耕¶
之約年年濠上只想觀魚日日街頭偏逢&KR0016;馬幸故人之¶
見憶雖遠道以相憐煩謝吳均并詢曹植感&KR0056;愛我願毋¶
<pb:KR4f0032_SBCK_007-29b>¶
忘息壤之盟惟爾知予須一&KR0009;當歸之藥¶
<pb:KR4f0032_SBCK_007-30a>¶
　　今詞𨕖序¶
原夫鐘鳴谷應截嶰竹以雄雌暈滿&KR0069;飛縆桑絃於子母¶
算窮升龠氣可感乎八風律凖陰陽根實生夫萬事八公¶
詠桂韻同小海之簫四皓歌芝聲𩔖始靑之曲此則識在¶
參寥理由𧰼罔橋陵杳矣挾伶倫以俱仙蒼梧邈焉睠后¶
䕫而不見宗&KR0022;乏播鼗之叟列國無觀樂之賔自古爲難¶
於今不再至若齊王殿內吹竽者三千孔子壇前鳴絃者¶
十九秦太史之書東瑟趙將軍之請西𦈢以及謳稱王豹¶
化被河西洎乎歌數綿駒風行齊右莫不性由習染俗以¶
人移此之音調大畧可覩矣葢詩自皇娥而下詞沿趙宋¶
而前歷代相仍變本加厲其間因革可得而言七絕平韵¶
卽名爲小秦王七絕仄韻遂命爲雞呌子瑞鷓鴣便是七¶
<pb:KR4f0032_SBCK_007-30b>¶
言近體生查子不過五古遺聲以至三字九字在樂府巳¶
引其端及夫桺枝竹枝彼唐人夙&KR0570;其體考其祖襧俱爲¶
騷雅之&KR0160;胄咀其雋永絕非典謨之剰馥也夫體製靡乖¶
故性情不異絃分燥濕關乎風土之剛柔薪是焦勞無怪¶
聲音之辛苦譬之詩體高岑韓杜巳分竒正之兩家至若¶
詞塲辛陸周秦詎必疾徐之一致要其不窕而不　仍是¶
有倫而有脊終難左袒畧可參觀僕本恨人詞非小道遂¶
撮名章於一卷用存雅調於千年諸家旣異曲同工總製¶
亦造車合轍&KR0643;存微尚詎偭前型嗟夫生才實難審音不¶
易形不𦘕於麟閣徒作葉公之龍姓未挂於鳳洲將成荀¶
息之馬&KR0643;日中而秉籊將道上以吹箎豈曰公眞醉矣是¶
醒而狂庶幾國有人焉倡予和女¶
<pb:KR4f0032_SBCK_007-31a>¶
　　歲寒詞小序¶
斗室恒關䨇扉久墐餳香豆輭正當祀竈之辰釀熟雞肥¶
恰値消寒之會三年執㦸急景匆匆五夜讎書浮踪落落¶
悵門丞之欲去餞以籸盆冀如願之能來迎之蕡燭端居¶
不樂僵卧常愁乃有綉虎才人乗羊猶子䨇拈玳管𠋣小¶
令以分吟並劈苔牋向長宵而覩冩傳諸好事目以詞豪¶
播在通都資爲談助屬鄙人之技癢更我友之神來和有¶
數家鋟成一集嗟乎上陽宫外雪大如鴉宣曲觀前風饕¶
似弩山頭凍雀覆鶴毳以難温砌下寒蟲藉貂䄖而詎煖¶
何來數子只欲雕氷頗怪羣賢偏工鏤雪定屬無&KR0643;之事¶
心知不急之人弆之篋衍且𠑽壓歲之錢覆彼瓶盆姑貯¶
辭年之酒¶
<pb:KR4f0032_SBCK_007-31b>¶
# SB1_1712-065.png
<pb:KR4f0032_SBCK_007-31b>¶
　　胡二齋擬古樂府序¶
文章政事人少兼科循吏儒林史無同傳栽花仙縣非關¶
筆底之花製錦名&KR0022;詎繫懷中之錦葢以手批粉墨旣虞¶
椽吏之紛煩腰綰銀黃復患簿書之稠叠諾成鳳尾寧容¶
旁渉乎吟謠綬吐桃花奚暇他營夫鉛槧由來不異自昔¶
而然乃有起而爲吏邑鮮游民出以圖君案無留牘展也¶
號循良之宰綽乎稱&KR0268;惠之師而復原隰行春之暇不廢¶
咿唔都亭聽訟之餘彌勤繕冩整齊嵬𤨏髣髴華陽士女¶
之編攟拾散亡依稀汝頴名賢之部釀陶作液䔩謝成𦵔¶
彼坐兎園而挾册自愧迂疎卽飛鳬舄以岀疆徒慚武健¶
豈若龔黃合轍庾鮑齊驅旣擅文&KR0872;之翩翩復極風規之¶
落落者乎且所云古樂府者別歌行趨艷之名&KR0302;𣈆魏齊¶
<pb:KR4f0032_SBCK_007-32a>¶
梁之體企喻讀曲是不同聲子夜歡聞羗無定製夫使聱¶
牙拗顙調必妃豨襲謬沿譌字多帝虎則作文仲羊裘之¶
讔語聽者咍臺學莊姬龍尾之&KR0067;詞聞而嗢噱幡綽祗效¶
顰之技郭郎爲借面之粧何如別裁僞體&KR0033;舉天懷緯昔¶
事以今情傳新聲於古意絶無依傍畧少撫摹此高人老¶
鐵於焉矜能事於元朝而相國茶陵所以&KR0018;大名於明代¶
也籍甚吾賢不圖爲樂掣丹鯨於碧海此是古人&KR0016;黃鶴¶
於靑天誰爲作者¶
<pb:KR4f0032_SBCK_007-32b>¶
　　樂府補題序¶
樂府補題倡和作者爲玉笥王沂孫聖與蘋洲周宻公謹¶
天柱王易簡理得友竹馮應瑞祥父瑤翠唐藝孫英發紫¶
雲吕同老和甫篔房李彭老啇隱宛委練恕可行之菊山¶
唐珏玉濳月洲趙汝鈉眞&KR0056;五松李居仁師吕玉田張炎¶
叔夏山村仇遠仁近共十三人又無名氏二人題爲宛委¶
山房賦龍涎香浮翠山房賦白蓮紫雲山房賦蓴餘閒書¶
院賦蟬天柱山房賦蟹調則爲天香爲水龍吟爲摸魚子¶
齊天樂桂枝香凢五共詞三十七首爲一卷嗟乎此皆趙¶
宋遺民作也粤自雲迷五國橋䜟啼鵑潮歇三江營荒夾¶
馬壽皇大去巳無南內之笙簫賈相難歸不見西湖之燈¶
火三聲石鼔汪水雲之關塞含愁一卷金陀王昭儀之琵¶
<pb:KR4f0032_SBCK_007-33a>¶
琶冩怨臯亭雨黒旗搖犀弩之城葛嶺烟靑箭滿錦衣之¶
巷則有臨平故老天水王孫無&KR0643;而別署漫郞有謂而竟¶
成逋客飄零孰恤自放於酒旗歌扇之間惆悵疇依相逢¶
於僧寺倡樓之際盤中燭灺間有狂言帳底香焦時而讕¶
語援微詞而通志𠋣小令以成聲此則飛&KR0056;麗句不過開¶
元宫女之閒談至於崇祚新編大都才老夢&KR0160;之軼事也¶
乃瓿間覆醬偶賸殘縑而市上懸金從無雕本葢赤文綠¶
字幾經嬴政之&KR0069;餘而玉軸牙籖久患江陵之道盡盈篇¶
亥豕旣粉黦而鉛昏滿幅烏焉亦&KR0083;渝而&KR0472;敝韭花巳蝕¶
蠆尾長鬈徒存鼎上之一臠僅現雲中之寸爪於是竹垞¶
朱子搜於里媪之筐梧月蔣生鋟以國門之板頓成完好¶
足任流傳譬之折&KR0107;岀後再鎸龍鳳之形破鏡歸時重鑄¶
<pb:KR4f0032_SBCK_007-33b>¶
蛟螭之狀雖或楮上闕文間同夏五行中脫簡畧𩔖呼豨¶
古錢掘得銅蚨則輪廓槎牙斷碣捫來石獸則觚稜闕齾¶
然而牆邉擫笛猶能彷彿其聲海上刺船尚可低&KR0422;是曲¶
周公瑾聞茲妍唱定屬賞心桓子野聆此淸歌要爲撫掌¶
云爾¶
<pb:KR4f0032_SBCK_007-34a>¶
#+PROPERTY: JUAN 7
#+PROPERTY: FILE SB04n0540-007陳迦陵文集湖海樓詩集-卷第七.
<pb:KR4f0032_SBCK_007-1a>¶
# SB1_1715-074.png
湖海樓詩集卷七¶
　宜興陳維崧其年著¶
　秀水朱彛尊竹垞　維岳緯雲¶
　吉水李振&KR0073;醒齋　宗石子萬¶
　崑山徐秉義果亭　男履端¶
　江都宗元鼎定九　姪　洢¶
　庚申¶
　　送王仲昭舍人赴蘭陵郡守幕¶
舍人結髪起吳越麗&KR0872;詎數王僧曇邇來文格倍遒𦂳蒲¶
牢哮吼鳬鐘韽布衣客歲來獻賦螭㘭偕我趨䟃𧽼訝君¶
健筆獨扛鼎㦷若楚漢鏖章邯賦成殿上顔色動凌轢晁¶
董君誠堪華銜縱列紫薇署竒字尚閟縹緗函嗟余駑鈍¶
<pb:KR4f0032_SBCK_007-1b>¶
翻見用忝&KR0060;禁近心彌慚我師相國(益都/夫子)量淵海細流小¶
水俱包涵沙堤朝罷火城散便呼數子爲淸談石鼎聯句¶
杯灔灔藍田别業花毿毿正期促𦞃守硯北何意掉臂還¶
江南江南此時梅靨破横枝眠處溪拖藍或當風日弄妍¶
煗酒船衘尾揺晴潭村村水栅午抑鮮箇箇烟鉏春種蚶¶
長安軟紅君眼見對此那不圖抽&KR0426;得歸暫卧山水窟竹¶
兠笋屐&KR0643;顚憨縣南況有予季在(椒/峯)萬籖壓架慿幽探君¶
行自可致不惡只餘臣朔憂心惔金門索米苦饑餓百態¶
總非儒者諳臨岐别曲&KR0138;一放天風劈裂聲如甝因君轉¶
憶小兒女春燈故國方傳柑¶
　　早春同嚴蓀友倪闇公范秋濤汪舟次喬石林潘次¶
　　　耕過李木庵前軰齋燈下看盆梅卽次原韻四首¶
<pb:KR4f0032_SBCK_007-2a>¶
故園當此日晴雪果佳哉竟作三年别空辜萬樹開今朝¶
何意見遠道那能來方法慿傳語明年我定栽¶
　　其二¶
花巳全經眼愁仍欲泥誰齋䟱疑𦘕舫屋小𩔖軍持夢入¶
前村路吟殘半夜詩春燈偏作意不定冩䌓枝¶
　　其三¶
愛作花前語驚成客裡身儻非今夜聚眞是異鄕人擪笛¶
消殘臘藏鈎賭老春窗西誰磔格恐巳是淸晨(客有於窗/外作𦘕眉)¶
(聲/者)¶
　　其四¶
步屧從茲熟經過禮數删甕邉誰主客花底卽家山歷歷¶
羲皇上悠悠濠濮間莫愁街鼔發携取暗香還¶
<pb:KR4f0032_SBCK_007-2b>¶
　　三月朔日朝罷入&KR0033;史舘見御河新水詩以賦之¶
禁𫟍泥融軟勝茵今朝霽色一番新黃滋野菜低抽甲綠¶
漫春塘漸起鱗&KR0083;上較量都昔夢(時方纂/修明史)花時惆悵盡官¶
身浴鳬飛絮行將滿好趂淸江理釣緡¶
　　淸明游萬桺堂¶
早聽鈎輈在桺條似聞門外客相邀春來總被微官悞老¶
至眞須濁酒澆十里燕泥晴上冢一城餳擔晚吹簫焙茶¶
挑笋家園夢不見隣翁隔水招¶
　　春抄同諸子飮刺梅園古松下¶
晨興思岀游&KR0252;然惑所向或云刺梅園景物頗蕭曠入門¶
苔色浄到眼雜花放杯來互沉吟興劇迭歌唱兩年縳朝¶
衫小心事&KR0056;相同袍四五人各各色惆悵春山未得歸遇¶
<pb:KR4f0032_SBCK_007-3a>¶
酒且跌宕君看落紅堆下有昔人葬及今不作逹後此欱¶
誰望老松無頼極横若攫挐狀我時𠋣酒豪竟上&KR0016;其項¶
龍鱗陡相嗔鼔作天風浪¶
　　春暮雜憶八首和彭羡門韻¶
愛向閒中度歳華鋤梅删竹作生涯如今門鎖空村裏落¶
盡東風苦楝花¶
　　其二¶
渚鳥汀花各自愁淸江一别兩經秋東皇枉費無邉綠搓¶
得溪痕似鴨頭¶
　　其三¶
最惹思量穀雨時輕隂薄靄總相冝綠窗小袖煎新岕除¶
却荆南更數誰¶
<pb:KR4f0032_SBCK_007-3b>¶
　　其四¶
菜花橋在月城西十里鵝黃一剪齊吟到將成何處冩短¶
牆春店恰新泥¶
　　其五¶
&KR1693;魚燕笋入淸和風捲街南戯鼓多一霎看塲排楚漢千¶
年陳蹟蘚成窩¶
　　其六¶
善權怪石一叢叢紅賽桃花綠勝桐作㡳洞門遭劈裂夜¶
來雷火在其中¶
　　其七¶
玉樹亭亭寺角頭堆綃叠雪影悠悠花時僧訝人歸晩毎¶
到斜陽便𠋣樓¶
<pb:KR4f0032_SBCK_007-4a>¶
　　其八¶
靑史紛紛事可憐古今賢逹總成烟草堂舊靠銅峰下箋¶
就山經是幾年¶
　　題𦘕蘭¶
三尺氷綃冩楚辭烟條露蕚幾千枝滿山蕙草多於箭記¶
在家鄕穀雨時¶
　　寒食友人齋頭梅始花¶
昨夜楝花風大起一枝梅蕚尚鮮新好扶寒食懵騰醉細¶
認疎籬澹宕人别乆巳𢬵辜夙約開遲猶得泥殘春孤踪¶
合與高齋近老逐羣芳怕見嗔¶
　　&KR0009;黃&KR0058;洲先生求爲先人誌墓¶
甲乙之際盗&KR0060;柄國事稠濁由諸閹刋章告宻滿天下刦¶
<pb:KR4f0032_SBCK_007-4b>¶
火烈烈崑岡炎忠端骨鯁寘牢戸少保强項遭髠鉗三朝¶
要典是何語爾曹病熱徒狂譫膺滂之後愛名節翁與吾¶
父均酸醎忠泉出井巳淸冽孝笋㧞地偏修纎東都壇墠¶
立名字西園邸閣紛袿襜懷寧乳贙老逾怒矯尾&KR0033;拂鐘¶
山巗我師秋浦魁壘士便樹頥頦張鬚&KR1046;一呼袒裼暴猛¶
獸筆陣霍若霜鋒銛甬東陽羡迭相和摩旌掉鞅交無嫌¶
四十年來市朝換曜靈𢚩景奔驚颿崇文門外黨碑倒沙¶
石磨治菭紋嵌平生先子膠&KR0238;友半作黃葉經秋芟晨星¶
落落只翁在開元軼事餘誰諳先朝鈎黨有本末氷玉硌¶
礐秋陽暹今人徃徃咎過激母乃醜正叢譏譚嗚呼吾父¶
没巳久墓門鬱鬱愁松杉累翁一片道旁碣請放硬筆爲¶
雕鑱¶
<pb:KR4f0032_SBCK_007-5a>¶
　　夀冐巢民先生七十¶
先生庚子届五袠我適來捧金屈巵婁東作序字椀大砑¶
繚綾上蟠蛟螭十年庚戌再祝嘏合肥夫子爲之詞花前¶
秃筆掃屏幛酒㾗墨瀋交淋漓今春庚申又七十佳郞睹¶
着班斕嬉先生臨觴忽不御無限徃事纒心脾風流文采¶
竟誰是二老一去還無期何人話得老夫事只有陽羡粗¶
能爲嗟予壯歲病狂易花顚詩癖誠難毉東臯一住竟十¶
載僮僕怪詫妻孥&KR0339;當時情事最碎𤨏大半巳逐烟雲澌¶
别來霑醉一棖觸十亡七八勞追維君園記是號水繪水¶
色淺鬭佳人眉毎逢風日弄妍煖便載香茗揺漣漪綠窗¶
小榻褚歐帖翠几錯列啇周&KR0212;酒憐雪後熟偏早客怕花¶
前來小遲此間萬事絕稱意卽論餔歠還相冝鮮香花露¶
<pb:KR4f0032_SBCK_007-5b>¶
漬粔籹肥滑蘘荷煎蛤蜊當筵忽憶平生時老顚㦸手張¶
兩頥曾經𠋣醉忤丞相幾徧束身歸有司揺手眞愁京貫¶
怒撩鬚都爲膺滂危至今名姓有人說不信請騐東京碑¶
君家樂部更姚冶滿堂箏板花參差𠋣闌十面腰鼔䦨白¶
雨㸃罷春霆隨喚來淘洗半生恨聽去打散前朝悲此時¶
竹肉最㓜眇向後烏兎頻推移沙經搏手歘然散電遇瞥¶
眼誰能追我今遭際本意外一身甘受朝衫覊空餘東臯¶
諸巷陌歷歷秋燈時夢之隔歲先生&KR0009;一&KR0083;行楷瘦硬縈¶
蛛絲上言子巳得官爵别久脫復將余思下言臯俗子眼¶
見老夫況復年來衰田園斥盡歌舞罷賔客謝絕亭臺欹¶
我知先生固逹者一語亦復因風馳雖然百事不如昔鉢¶
池尚浸靑玻瓈入春三月池水漲小桃亂放紅臙脂挿花¶
<pb:KR4f0032_SBCK_007-6a>¶
獻斚者誰子此是紅閨𩀱畵師(先生有兩姬/人善丹靑)¶
　　送錢編修越江暫假還松江¶
戎葵昌歜好天氣街南榨酒聲淙淙此時錢君興抖擻築¶
壘要受糟丘降絕嫌蓮子盞細瑣酷愛鴟&KR0212;腹胮肛毎當¶
下&KR0033;便走詣酒徒滿座人語哤如泥張目百不省間出囈¶
語相撞舂晨何顔色頓索寞喀喀不飮欹凭窗且言病&KR1205;¶
巳得請來日便趂東吳艭茲言堪訝定予戯君力本足摧¶
崆谾何哉二䜿得君侮或者酒渴思烟江君言此事大不¶
爾家有垂白形敦龎自從入官子别母如形辭影孑不𩀱¶
我今一舸泝流去官河放溜船鼓逢子魚通印賽豬鴨香¶
橘撲鼻欺蘭茳江鄕甘膬幸不乏秋至況復堪耘䎫我聆¶
斯言起&KR0359;敬至性尤足覘爲&KR0022;男兒作事貴果决全藉胆¶
<pb:KR4f0032_SBCK_007-6b>¶
力相扶扛獨愁同官漸星散且覔酒庫賖開缸君雖止飲¶
强盡此腥盤獨惜無羊羫¶
　　書少司宼馮再來先生册子三首¶
友有徐竹逸縣南葺别業鴨欄頗明浄茶臼殊妥帖相隔¶
不一巷杖屨毎相接一日秋雨餘殘陽射城堞乾鵲噪不¶
休開門見長鬛乍𫉬滇游紀歡𥬇巳在靨牂牁荒若夢開¶
卷恍親涉蠻花與犵鳥謰謱在譜牒自後昆明池大有黑¶
&KR0069;刦弆書巾箱中莫令寒具浥(五年前在竹逸齋中/曾讀先生滇游紀)¶
　　其二¶
小儒罕睹記握筆徒蹣跚猥蒙曠代典擢職居史官勝國¶
煨燼後舘庫多叢殘編排固不易鈔撮亦大難公篹叛賊¶
傳體核氣力完䕫魖遭刻畫檮杌愁雕剜明季紊其綱連¶
<pb:KR4f0032_SBCK_007-7a>¶
營矗盤盤遂令蹻跖軰晝夜餔人肝公文著殷鑒犀銳誰¶
能干安得請他作盡爲陳金鑾(先生有李自成/張獻忠二傳)¶
　　其三¶
生平困馬磨薄業託雞距矻矻把一編忽忽昧寒暑毎遭¶
塵累牽突若胸撞杵所以與世間一徃輙齟齬公立百僚¶
上豁逹更軒舉憐才根至性鉅細靡不茹恒思掃公門祗¶
爲毒熱阻祝融秉烈火燔灼麥與&KR0112;園官菜把枯稀疎到¶
萵苣同官有錢子(謂庸/亭)喚我就公語稍待微凉生瓦溝響¶
新雨¶
　　送周翼微入蜀¶
缾中易酒&KR0097;様甜溝邉桺花墮滿檐都城久住竟何好此¶
豈有物相膠黏鮆魚薺菜不得吃肥羊硬餅增人嫌蜷連¶
<pb:KR4f0032_SBCK_007-7b>¶
枉突壯夫鬂蝟磔虗&KR0018;參軍&KR1046;今君踆踆走别我欲上劍¶
閣行左擔我聞此路最險仄水饒虺蝮林貙甝國門旣出¶
歸亦得奚事更作軍裝嚴捋鬚顧我𥬇脫幘守雌屈蠖誠¶
何堪下&KR0451;動足卽萬里詎着舞韈鴉頭纎況今兩川報殺¶
賊巳闢郡縣通滇黔渝歌賧錢大歡暢氐王莋長遭俘殱¶
男兒去作鷙鳥發龜筴祗許庸奴占愛君不學兒女態慿¶
君且挂巴江帆三秋定過靑衣渡一曲還歌烏角鹽¶
　　送史省齋觀察兖東¶
昔君校士赴梁宋廽風羽葆霏毿㲚我適饑驅在君幕黃¶
皮作袴腰鞭撾當時賔從滿君後君也於我禮有加感君¶
恕我最脫畧荷君信我無陂邪猶記殘年阻榮澤橫飛雪¶
片粗於鴉人馬同時&KR0018;氷立氷亦漸釋聲沙沙屬邀天幸¶
<pb:KR4f0032_SBCK_007-8a>¶
乃得渡擬岀一語膠其牙徐呼煗酒迭相賀我亦自起撡¶
筝琶歌闌愀然翻迸淚蹙若猛士聞邉笳兩丸日月大難¶
料一徃梭擲踰奔虵别君倐忽一十載余忝舘職官京華¶
君亦需次傍輦轂一握𥬇語宵燈譁詞垣冷署世所唾君¶
獨見嗜如瘡痂東風潜到馺娑舘意欲漸放長安花風光¶
正好君又别夕陽亭下誰攔遮人生作官要濟物不爾受¶
祿何爲邪慚予娖娖溷鉛槧魯魚亥豕徒紛拏孔陵蒼檜¶
抝積鐵穹碑宰木高䶥齖我生結髪未一到東瞻闕里長¶
咨嗟夢中髣髴從君事飛鞚轘轅凉月斜¶
　　送子萬弟還&KR0058;城署¶
小弟朝來别我行正逢京國逼淸明一鞭晩宿臨洺驛三¶
月人歸上黨城遠道夢隨春水濶微官裝抵桺花輕阿兄¶
<pb:KR4f0032_SBCK_007-8b>¶
索米尤堪哂可及哦松格調淸¶
　　送家北山别駕之任南陽¶
岀餞意彌傷藉卉談差快宛葉記昔游月黑隂風大馬頭¶
光武井草際赤眉砦博望驛荒唐冠軍城破壞炎精昔中¶
燼帝紐珠囊解誰何踞漸臺只攫鰒魚嘬此間文叔起一¶
戰驅百怪四七䜟豪雄其人半無頼皇天有平陂厚地迭¶
成敗云何猛士去空自賸關搤從來戰血多徃徃繡成蠆¶
今君宦此地吟興將母&KR0629;惟當愼噢咻切勿苦凋瘵城南¶
卧龍岡老栢大無外堂堂諸葛公古宅迄今在君當過其¶
祠整肅&KR0227;巾拜鄧州出彭五(彭孝廉/始搏)文彩縱横灑使筆疾¶
如風舞槊何能逮君如見此人莫令信伍噲我職忝編排¶
矻矻安能耐君官在牧飬勉矣行自愛商於鬱嵯峨白水¶
<pb:KR4f0032_SBCK_007-9a>¶
喧澎湃揮手盡片言相期各征邁¶
　　送古燈上人還嘉禾¶
禪師行脚來潭柘兩見緋桃潑眼紅亟打腰包返山寺爲¶
防園笋要成叢¶
　　書南來僧册子¶
斑斑小雨漸成泥滿樹丁香幾簇齊恰値朝囬無一事閒¶
書梵夾綠窗西¶
　　其二¶
九龍山下水泉香乞食何緣入帝鄕豆綠櫻紅時節好勸¶
師南去學休糧¶
　　送勞書升前軰觀察貴竹¶
東吳惠生(元/龍)樹志節評隲朝士精而嚴說侯顧獨感次骨¶
<pb:KR4f0032_SBCK_007-9b>¶
語未離吻巾爲霑生言昔者歲在卯江東文戰侯所監此¶
&KR0022;文體近最劣如蜍如志何&KR0853;&KR0853;侯來長劍快入手闒冗¶
誓擬加鉏芟區分美疢百不爽秋水鍳澈新陽暹當時讀¶
生&KR0359;穩作欲量字數酬其縑不知誰何巧排笮疑有鬼物¶
相訶䜛感恩詎問得與䘮侯對我友寜懷慚我生恨未識¶
侯面昨者剝啄㝷精藍入門老樹百圍古天風吼動松針¶
尖見侯意氣便䟱豁恕我禮法無拘牽今年王師大拓地¶
巳闢梁益平滇黔侯時適合𨕖人格擁傳&KR0033;落天西南今¶
人値𨕖預恇怯日費雞卜煩龜占之官道里稍遼遠屢顧¶
妻子愁詹詹況聞貴筑罕晴旭四無所覩惟頑嵐咿嚘旄¶
牛口呀呷蹙&KR0191;莋馬軀髿鬖旁人乍聽色潜動侯也寂若¶
神逾恬東西南北總王事蠻天瘴海臣能堪丈夫下地志¶
<pb:KR4f0032_SBCK_007-10a>¶
萬里盤錯正見干將銛王尊叱馭前事在驅之勿復愁朱¶
炎惠生袖岀竹膜&KR0083;邀我作詩同一凾送侯惜别話未巳¶
飛鞚歘作風中帆¶
　　送蔣芳蕚觀察八閩¶
丈夫作事貴颯爽乗興要駕黿鼉梁江河不彀一杯水須¶
跨碧海凌蒼&KR0252;綿延八閩海包絡夜色徃徃連珠洋𫝑雄¶
氣盛百怪出砰&KR1024;天地聲雷硠頻年孫恩弄船艦圖逞螳¶
臂翻鱗堂天戈一揮紫颶息鱷魚遠徙鯨鯢僵輕軍縶得¶
百濮長下瀬縳取滇池王先生觀察適此日油幢繡葆紛¶
飄颺開城月下饗將士伐鼔水上椎牛羊㨗書早獻未央¶
殿佇見勲業垂旂常嗟予金門苦索米一官搰搰愁鉛黃¶
海天竒秀不挂眼敢望晞髪升扶桑飽聞離支入夏熟千¶
<pb:KR4f0032_SBCK_007-10b>¶
樹萬樹朱砂&KR0504;何由便趂鱟㠶去蛟宫蜃市同翺翔臨風¶
快擘三百顆一洗腐儒藜莧腸¶
　　送惠元龍南歸¶
一城吹角聲嗚咽不肯住雜以雨霏霏颯呇空庭樹心知¶
又及秋身世關百慮況我同袍友作裝抑何遽正復攪離¶
憂如夢魘難寤我生藜莧腸鮮腆匪所慕三載溷長安蹙¶
蹙鳥在笯平明開九門噏呷盛紈袴期門羽林兒肥者白¶
如&KR0602;靑絲絡馬頭揮鞭有餘怒搤人狹巷間偪仄不使度¶
問爾何官職視爾瘦行步良乆得官名㦸手揶揄去爾曹¶
在世上窮薄天所賦歸來色死&KR0069;悽哽仗誰訴隔墻吾子¶
在高論豁蒙霿頼此破覊愁宵燈翳復吐君身雖短小志¶
畧絕魁梧蟲魚辨毫芒亥豕正迷誤居恒陋儒師尠見狥¶
<pb:KR4f0032_SBCK_007-11a>¶
箋注役使千古人毋乃𩔖傭雇獨抒雅健思抝作攫拏句¶
邇又憤時艱觸口肝胆露撫摹韓杜體飛動論世務激爲¶
危苦詞刺彼閭閻蠧臨軒倘採風此足備掌故吾生百不¶
遂萬事莾廽互惟堪手一編與子共晨暮何期南歸雁歘¶
忽不我顧憂來捉鼻吟狂極大聲呼空蒼祖氏園都城最¶
佳處鞾紋翠乍挼荷錢綠新鑄羣公昨置餞邀我未遑赴¶
實因病兼旬疲曵到腰胯冩意成此篇謰謱叙情愫詩成¶
雨淙淙秋簷復如注¶
　　送梅耦長還宛陵¶
宛陵都官不在世幾疑千古無風騷後來才子亦軰有梅¶
氏例出詩中豪瞿硎先生(耦長尊公/朗三先生)我父執聯篇脫㵼如¶
奔濤歲之丁丑我乎舘二老翰&KR0472;&KR0582;盤敖我家東樓極幽¶
<pb:KR4f0032_SBCK_007-11b>¶
靚千竿冷翠攅&KR1217;簩晴窗髹几蠻繭滑竹風沸與歌聲鏖¶
客堂春杪䑕姑放千朶萬朶爭低高渴羗立盡百壺酒膳¶
宰更臠猪羊臑我時最小記此景至今畧說心煩忉風光¶
一去四十載昔賢文彩埋黃蒿石闌半壞䑕枯死看花人¶
亦誰堅牢羡君㓜便露頭角肩吾有信乗有臯邇來蒼硬¶
更無匹抵突屈宋凌雄褒我曾一訪天逸閣君喜酌我松¶
花醪籠燈添酒木葉響冷屋話舊翻嘈嘈男兒墮地若風¶
絮簾櫳籓溷慿相遭兩年燕市忽合併白髪怕對紅粧搔¶
都城百事君所見刮氊龜背愁無毛園官送菜苦酸澁三¶
日博得一冷淘我今骨相耐貧薄空倉饑雀𢬵嗸嗸君才¶
猛銳必自掣爪觜肯受黃金絛麻姑敬亭好岡阜起伏一¶
𢃄連脽尻君歸山下掃綠雪愼勿雜用脂麻熬得間出溪¶
<pb:KR4f0032_SBCK_007-12a>¶
弄秋水蜻蛉絕小身能撡還鄕之樂樂無限此外萬種皆¶
秋毫西風獵獵吹枯壕齕萁惡馬嘶空槽梅君飮半出城¶
去腰下𥬇看龍雀刀¶
　　送侯大年還疁¶
庭中老槐樹樹葉頗纂纂秋風一何多欲脫詎能&KR0568;五更¶
獨客枕萬事到來滿所藉二三子過存極悃欵如何烟際¶
檣裝盡還鄕伴從茲剝啄聲後定吳音罕¶
　　其二¶
昨歲火龍怒焦盡江淮田今年水怪横轟豗㵼長川嗟哉¶
此&KR0022;人頻歲愁顚連五行迭相厄互復司其權君歸認井¶
寵或在洲渚邉䦱門看葦花移牀上釣船¶
　其三¶
<pb:KR4f0032_SBCK_007-12b>¶
君家尹綠樓簾檻儼圖畵縱横幾畆桂窟宅此樓下霜前¶
黃一城月底香十舍不知遭滂沱仍否花低亞花亦何足¶
道所急在米價男兒苦饑餓去住總悲吒¶
　　送田綸霞督學江南¶
昨秋九月菊蕋放羣公招我來登高風流京兆&KR0016;馬至滿¶
貯蠻榼堆花餻黑龍潭上架小閣夜夜龍吼安能牢白楊¶
離披不曉事晩更助以聲颾颾我軰渴筆冩長句兀奡欲¶
與天凮鏖君詩跌宕倍&KR0359;警陵轢韓杜驅雄褒是日轟轟¶
大𥬇樂颯如猛吹翻旌旄龍亦爲之徙其窟雁亦爲之求¶
其曹景光歘忽搏手散昔游滅没寧重遭虞衡&KR0048;官久於¶
事日對掾史談錢刀今年護軍大破賊强籓逆節平其壕¶
破除兵氣仗不律此事只有君能撡江東生徒素魚雅橋¶
<pb:KR4f0032_SBCK_007-13a>¶
門鵠立環靑袍底須要作八州督帳前勇士揷虎毛吾鄕¶
秀民古傳說通經務擬窮纎毫邇來詩書遂墻壁惟有百¶
慮相煎熬頗聞亟藉膚寸渥未可純用耰耙薅此是廬陵¶
夙所辦鄙言娓娓徒喧呶西凮牛渚鱗甲動巨艑眞壓秋¶
江濤關河六代晴歷歷眼前儘足&KR0582;君豪祗愁京國客將¶
老獨向乾坤首重搔重陽再上龍潭望人在江東擘蠏&KR2199;¶
　　送彭古𣈆之尉氏并懷盧文子¶
五茸城外花草香我曾會獵來其鄕彭生盧生正年少其¶
餘悉在崔蔡行毎逢高讌騁雄俊角鷹刷翅森開張揮毫¶
一掃一千&KR0083;鸞蹲獅跛蛟螭僵吳淞女兒斫鱠手細切玉¶
雪調葱薑當筵見此色愀愴是何上客殊非常别經三載¶
輙一見見則必在鍾山陽南朝車&KR0016;色光麗北府賔從姿¶
<pb:KR4f0032_SBCK_007-13b>¶
軒昻江邉秋月一片白徃徃酹酒呼周郞此後聚散大難¶
料男兒虎䑕焉能量愁予顔面日衰醜君亦頗覺鬚眉蒼¶
崇文街上莾相遇柴車十丈沙塵颺我時&KR0060;祿更寒餓爾¶
縱困&KR0629;誰扶將長安客子習媕娿穪娖跕屣登高堂君獨¶
彊&KR0033;喜自遂然實洞豁無他腸貴游妄意君善詈預勅典¶
謁爲㴱藏出門倀倀竟何詣蒲桃釀熟何由嘗灤河八月¶
秋氣動君忽跨馬作急裝告予將適尉氏縣乗興一上三¶
亭岡此間阮公舊鄕里山川蒼莾風雷硠君今休作廣武¶
歎若軰恐復嗔君狂并煩作書報盧子昔游歷歷眞難忘¶
　　贈周舍人履坦兼送其南歸¶
曾鯨去遠老蓮老後來𦘕者袛皮相國朝好手誰第一吳¶
下周生最跌踼風神淡沲體蔚跂筆筆遒𦂳不流宕同時¶
<pb:KR4f0032_SBCK_007-14a>¶
若遇曹不興把臂定應折軰行其他紛紛趂姿媚詎中爲¶
君作厮飬前年布衣竟召見徒步&KR0033;入含元仗　聖人正¶
坐乾淸門御榻銅輿屹相向紫殿&KR0359;沉景物閒黃綾滑膩¶
神情旺　詔冩三班學士容兼圖百戰功臣像此時䑛&KR0472;¶
玉墀下欲落不落色惆悵良乆躊躇筆興顚颯然健鶻空¶
中放　九重微𥬇眞宰愁元氣淋漓滿屏幛餘者翎毛雜¶
花卉也復烘染窮形狀湘竹眞令𠋣廟斜角鷹會遣翻韝¶
上昨朝並轡早朝罷手提束絹遽來訪憐我&KR0706;&KR0991;歷落人¶
亟圖一幅把予餉嗟余形貌實闒冗毎被時流惡謿謗或¶
謔諸毛繞𣵠居或&KR0339;修竹緣坡長李家衮師走踆踆亦思¶
捉搦張飛樣何期妙筆一縱横共訝微軀竟倜儻矧君設¶
色有天趣規檢經營勞意匠藤几桐窗最静便笛&KR0451;茗椀¶
<pb:KR4f0032_SBCK_007-14b>¶
何精當吾生志氣本疎豁冨貴區區非所望毎虞鈍筆苦¶
描畵爾曹用意太孟浪何如置我丘壑間俾我談諧忽焉¶
暢江東秋水綠新釀君去延緣弄菰蔣來年我亦摘船歸¶
此語硜硜詎君誑¶
　　題梅淵公畵松爲愚山先生賦¶
施侯沃我以綠雪不數壑源鷹爪竒啜餘示我一幅𦘕長¶
松十丈紛離披牙鬚蚴蟉猛兕跳鱗鬛蹙&KR0191;蒼龍馳抹眵¶
詢問誰所作乃克肖此形支離答言栢梘一詩老兩手慣¶
放枯松枝五日十日畵一本波濤舂激鼪鼯悲昨蒙擕畵¶
脫相贈令我乆看忘饑疲子之作詩興頗旺亦如此翁作¶
𦘕時請爲抝筆冩長句配此秃榦蒼&KR0252;姿嗟乎吾家松樹¶
老無比三年&KR0367;蹇空園底何時秉耒去鉏理矮茅簷下拾¶
<pb:KR4f0032_SBCK_007-15a>¶
松子不爾㩳身入𦘕裡¶
　　老栢行爲房愼庵比部賦¶
房公墓前幾株栢硬者虬鬚瘦虎脊攫拏横作百千丈卷¶
曲短&KR0138;三兩尺蒙叢色使白日暗倔强𫝑與蒼旻廹將母¶
太離披或者狂戲劇我聞房公家乃近好畤之旁長安之¶
陌地多秦漢冢不數侯王宅隴頭翁仲缺破碎水上銅盤¶
莾傾坼何況草木之夀非金石樗里墳東合抱樹徃徃夜¶
遭雷火劈上林園中千品果一半付與行人摘獨有此栢¶
靑峩峩千年萬年攢劍㦸洞腹寧憂蛇蝮盤枯根不受狐¶
狸嚇乃知扶輿磅礴有本性一任終南太乙雪霜積吁嗟¶
乎房公墓前幾株栢¶
　　題吳門曹生小像¶
<pb:KR4f0032_SBCK_007-15b>¶
腹尺皤然似&KR0602;壺詼諧任俠走江湖朱門食客休相𥬇容¶
得如卿幾軰無¶
　　秋曉柬李渭淸¶
樹抄露殘月因之啟戸看炤來君定瘦望去夜初寒駞褐¶
他鄕薄豨苓儉歲難生涯那易遂俛首愧微官¶
　　八月三十日¶
　賜藕恭紀¶
霽旭升黃屋風潭敞碧城¶
君王臨水殿曉色冷蓬瀛鳳舸遵遥瀬龍堂擢秀莖低搴¶
波碎濺小摘蔓斜縈堆去銀灣滿擕來玉臂輕早凉侵素¶
柰內熱𥬇朱櫻爽便寒鋩削鮮宜雪椀擎　廽鑾&KR0138;北渚¶
懷果徧西淸是日歡尤劇移時感倍盈多年遭汨没一¶
<pb:KR4f0032_SBCK_007-16a>¶
荷生成詎料淤泥質終承採掇滎孤芳長襲襲晚節信硜¶
硜夙世蓮臺種他年華頂行　皇都霑杏酪澤國想蓴羮¶
折罷絲還在抛殘菂又生歌魚欣&KR0872;宻向日效葵傾節値¶
今秋閠宵憐晦日晴恩光渾不夜萬里總瑶京¶
　　閠中秋¶
㶑灔金波影新&KR0138;到枕邉閏還逢此夜圓不待明年兩度¶
氷輪皎三更皓彩鮮授衣期暫緩隣杵莫頻傳¶
　　其二¶
客歲中秋事囬頭感尚新倉皇連萬戸揺蕩竟連旬杳杳¶
霓裳曲淒淒逆旅身淸光偏有意閏月倍還人¶
　　咏盆挂次益都夫子韻¶
未看愁先破將開蕋尚含一枝來薊北萬樹憶荆南黃雪¶
<pb:KR4f0032_SBCK_007-16b>¶
漫天下靑鞋映水探三年稀見汝細酌不成酣¶
　　夀王阮亭先生(先生以甲戌閠八月生至今/歲始值再閠巳四十七年矣)¶
焉逄掩茂歲秋仲月維閠新城賀𠑽閭千齡此發軔於莵¶
墮地辰趯若月中㕙秋氣倍淸剛詞塲獲雄儁我常推蓂¶
莢閏月亦以牣只有雨中秋故老頗云僅今茲月重光恰¶
踐江潮信四十有七年𩀱丸去何迅馮生異貞脆物性别¶
堅韌惟有巖畔松不𩔖園中蕣我持菊花酒爲酌王子𣈆¶
十見閠中秋蒼蒼仍在鬂¶
　　咏翰林院中古蹟次尤悔庵韻¶
黃帕低籠雪藕寒　九重分賜徧長安(時以賜/藕入院)滌來院吏¶
㝷氷井&KR0191;處牆隂觸石欄瑟瑟銅瓶苔影薄涓涓碧甃葉¶
聲乾玉堂舊事知何限欲溯風流想像難(右咏/劉井)¶
<pb:KR4f0032_SBCK_007-17a>¶
　　其二¶
瀛洲誰料尚能來藥院荷潭面面開聞說前朝柯學士種¶
將𩀱樹傍空臺蒼皮繡甲參天質嘯雨呼風不世才爲撫¶
茶陵遺&KR0472;在索鈴掣罷首重囬(右咏/柯亭)¶
　　題虞山友人種菊圖(程孟/陽甥)¶
前朝詞客松圓老粉&KR0472;凋零實可嗟頼有賢甥能似舅半¶
間茅屋一園花¶
　　其二¶
畵師不見黃公望煗翠晴嵐尚挿天何日結隣同種菊溪¶
鋤對把破山前¶
　　九日黑龍潭登高同用九字¶
霜酣嫰蕋斑潦減古潭黝年年𨕖此地相將作重九今年¶
<pb:KR4f0032_SBCK_007-17b>¶
閏中秋節候頗雜糅雖喜得月頻却悞登高久茲辰倍澄¶
鮮霽旭散原阜潑眼秋景佳招㝷況我友十夫舁食器稇¶
載𩔖束韭滿籃野菊黃紅紫亦多有我時飛鞚到怕落羣¶
賢後逸興莾滔滔雄談劇紏紏吾生腕有鬼戈法昧運肘¶
粗比花猪肥畧似春虵醜脫復不持螯虗生此兩手亟擘¶
數十枚快意罕所&KR0018;此時羣轟豗一醉𢬵屯守只予慚戸¶
小飮半跳而走捫摸徧&KR0991;嶔經過閱林藪客秋所坐地依¶
舊苔紋厚悲臺更巃嵸壞壁尚抖擻獨有昨年人屈指少¶
誰某而我明年來吾徒仍健否人生貴作逹萬𧰼總芻狗¶
唯餘狂孟嘉千載致不朽潭邉鐵色樹劈裂𫝑逾陡蟻攢¶
空洞腹兎缺谽谺口傾醪𥬇勸之此亦可以酒¶
　　題宋牧仲員外𩀱江倡和集卽次其集中原韻¶
<pb:KR4f0032_SBCK_007-18a>¶
君昔射虎蘄黃州虎腥亂濺靑貂裘年來不作卞莊子慣¶
從吾曹爲雅游長安十子最籍籍格調妥帖推啇丘𩀱江¶
一編歘駴幻竒而不詭蒼然幽孟韓相値亦退舍萬牛觳¶
觫廽其輈乃識使筆若使弩猛氣一撇誰能留朝士昨聞¶
槎使到競詢蒟醬和安榴那知蕭然百無賸只有吟卷追¶
曹劉鬱孤臺下連水驛高檣如薺烟中浮淸吟半入&KR0058;母¶
唱一半散作珠娘謳日予楗關擁獨樹夀藤怪蔓纒蒼蚪¶
配君此編兩踈豁樹根仰讀嗟風流秋晴連日劇無頼野¶
籬菊蕋行將抽何能與汝出城去倒&KR0016;烏㹀西山頭¶
　　恭和掌院葉訒庵先生題翰林院壁(次東坡淸/虗堂韻)¶
力學當如錐畫沙大呼屈宋&KR0033;作衙邇來手腕苦孱鈍抹¶
眵兼苦遭昏花一官正復淡生活此外大有金張家抛書¶
<pb:KR4f0032_SBCK_007-18b>¶
退院遽曛黑仰面細數投林鴉男兒讀書讀經始羲爻竒¶
與毛詩葩其餘蟲魚并亥豕亦須蒐獮爲搔爬頗怪詞林¶
有成說吾曹故事惟香茶(先朝一前輩云吾詞/林故事惟香茗耳)斯言弇鄙¶
誓一雪質駑幸頼相鞭撾且愁古人去我久望而佇立空¶
煩嗟不見暮年袁伯業志氣煥發凌朝霞¶
　　雪後陪益都夫子游祝園敬和原韻四首¶
誰割龍潭景添成物外栖籬沿仄徑入橋受雜花迷赭舘¶
慿空削蒼杉挾雨啼雛松偏作𫝑巳欲與天齊¶
　　其二¶
前月期吾友朝囬信馬過行藏看旅鬂身世撫庭柯小别¶
牽雲壑重游認薜蘿謝公淸咏愜容我續狂歌¶
　　其三¶
<pb:KR4f0032_SBCK_007-19a>¶
一夜長安雪眞𢬵酒百壺𡨕懷歸寂歷放眼入虗無員嶠¶
行將近羣眞或可呼他年鯨背上潦倒不須扶¶
　　其四¶
欲去仍餘戀陂塘此最幽官閑躭地僻身老悔名浮隔磵¶
林霏結斜陽竹影稠歸途渾積雪曛黑莫㴱愁¶
　　祝園看雪長句和韻¶
九霄遥夜玉鯨奔千門極望蒼皮凍銀刀斫陣只鏦錚霜¶
鶻摩崖太飛動浮浮乍訝没軒砌皎皎俄看平屋棟瓊裝¶
𫟍內幾銅仙粉築宫前雙鐵鳳磨成餈餌兆豐登雕作璆¶
琳𠑽職貢天公有興莾揮霍風伯無&KR0643;劇搏弄醉矣&KR0033;𢬵¶
爛似泥樂哉所得何如仲黃昏踏雪抝珊鞭鐵驪縱滑吾¶
能控¶
<pb:KR4f0032_SBCK_007-19b>¶
　　益都夫子招游王大司馬怡園敬和原韻四首¶
頼有平泉好能諧吏隱心到門添野興傍市得幽㝷日漏¶
楓柟鬛霜纒薜荔隂喜無塵雜事風裡自鳴琴¶
　　其二¶
細篠戎戎長幽篁淰淰寒客中稀見汝幾日到長安礧砢¶
存高節颼飀起素湍笋根來歲迸定學蟄龍蟠(怡園/饒竹)¶
　　其三¶
憶赴尚書酌霜天酒似澠訏謨關廟社汎愛及賔朋園果¶
經秋熟山泉向晚澄高臺重上處徙𠋣記吾曾(前歲司馬/招飮曾游)¶
(是/園)¶
　　其四¶
晩出沙堤上山游謝傅耽振衣凌絕壑把炬認層嵐暝色¶
<pb:KR4f0032_SBCK_007-20a>¶
千門結霜容萬木酣夜歸欹獨枕端不夢江南(是日夫子/下&KR0033;最晚)¶
　　送趙天羽郞中出𣙜楊州鈔關¶
雪後千門皓不收送君乗傳下邗溝風帆一片迷𤓰步城¶
角三更到蔣州捩柁漫聽囉嗊曲算緡眞繫度支愁遥知¶
趙嘏籌時意不爲吟詩只𠋣樓¶
　　其二¶
纔說江都意倍親平生此地最知津鮑昭舊作蕪城賦杜¶
牧曾爲載酒人鴉㸃雷塘秋瑟瑟笛吹板渚水&KR0639;&KR0639;三年¶
京國栖遲客官閣梅開又一春¶
　　酬贈戴二无忝并送其南歸兼&KR0009;務旃次原韻¶
風讙掣冷燭氷厚裂破硯平明挽馬撾送子出京甸吾子¶
一世豪昻藏路人羡狂餘態儻䓪醉後興繾綣憶昔起孤¶
<pb:KR4f0032_SBCK_007-20b>¶
童&KR0108;身壓時彦毎拊邯鄲筝恒舞洛陽劍出亡𣈆重耳&KR0216;¶
訽越勾踐平生觸十死性命賸一線年來賣毉卜誓不弄¶
刀箭有屋八九間有史十百卷有兒能販脂有婦工織絹¶
山色露墻匡湖光洗門扇奚復入長安車脚恐不賤長安¶
牛馬矢累並宜春𫟍居間輭媚多子又性苦卞此行定底¶
急投謁秘書院答言鼎革初先子狥一戰塡海海巳焦逐¶
日日苦晏幸逢修史詔設局栘中監先蹟乆沉霾倘獲厠¶
文獻樹爲臣子鵠奉作千秋鑑嗚咽絕辛酸語罷涙交濺¶
太息謝故人忠邪久自見況値不諱朝子且還鄕縣總裁¶
又大賢庶以慰凄戀不聞有元世亦立文山傳我非遷固¶
儔并乏金張援只有一寸心烱烱可以鍳歸行晤汝兄緼¶
火莝床薦定憶燕山隅此時雪成片饑朔正衝寒早&KR0033;麒¶
<pb:KR4f0032_SBCK_007-21a>¶
麟殿¶
　　題文衡山雪景送少司宼高念東先生還緇川¶
誰鋪硬&KR0083;寫急雪雪與水墨交瓏瓏六花初放未全猛漠¶
漠灑灑浮長空俄焉風𫝑拗而怒鞺&KR1861;珠玉紛撞舂大寒¶
膠雪雪成塊顚崖踣谷聲䃔䃧先朝待詔妙擩染價壓董¶
巨高關仝先生平生癖此𦘕與畵幷客長安中長安九衢¶
盛熏灼赤車丹轂追霜風肩摩臘㡳汗成雨縱有積雪愁¶
消融憶昨朱門鬭豪富强請出𦘕闚其縱冰姿怕遭寒具¶
汚傲性詎雜當壚傭發狂神𦘕興頗旺飛去願作僧繇龍¶
先生笑爾妄區别我意囂寂將毋同出山自可歸亦得卷¶
汝&KR0643;復還山東還時玉花果飄瞥眞雪巳沒般陽峰心知¶
此雪亦戯耳小作狡獪隨天公江東狂奴喙三尺揮手耻¶
<pb:KR4f0032_SBCK_007-21b>¶
爲離别容他年&KR0621;屩到歷下鄭公祠畔行追從好開丹竈¶
一相待雪裏莫遣巗扉封¶
　　竹䑕¶
　　　賛寧笋譜曰竹根大䑕名竹豚亦名稚子杜詩笋¶
　　　根稚子是也玉篇曰䶉浙江遂安有之毛子允大¶
　　　出以佐酒遂成此詩¶
遂安近歙州郭外水雲白千竿叢&KR1217;簩萬個攢劍㦸筀竹¶
曁箖箊凥脽壓肘腋其根有竹豚趯趯善跳擲杜陵詩句¶
豪稚子見卷册是又一名䶉稗史所攟摭能飛旣讓鼺多¶
技還輸鼫土人慣捕之腊以飣盤　愛其風調勝别是一¶
標格肥本𩔖羊臑淸又兼箰液我友有毛子邀我夜浮拍¶
北酒最甘香方物佐行炙我常憎䑕軰發槖聲嘖嘖形軀¶
<pb:KR4f0032_SBCK_007-22a>¶
絶寢陋情性又狼籍所以於世間只合𠑽肴核邉人飯𧴀¶
貍獠子咀&KR0097;喞凢斯最么暦盡殺亦誰惜爾獨厭塵坌爾¶
獨耽閒適林下號畸人篁中作逋客饑餐䈛笴膏渴飮由¶
衙瀝在巳足逍遥與物奚嫌𨻶如何太常齊亦被張湯磔¶
乃知饕餮繁頓令蟲豸窄生雖伴竹郞死竟溷鵝跖不如¶
竄倉庾日啖一斛麥不如穴窶藪離彼鵷雛嚇搬薑任驛¶
騷拖腸免煎廹求生生轉蹙遠患患偏劇毛子起大𥬇與¶
子永今夕且復吃蛤蜊感&KR0099;有何益¶
　　春朝漫興和尤悔庵同年韻¶
東風忽漫入今年静撫流光一惘然曉逐鳴珂霑御氣(是/日)¶
(早朝/侍班)暮歸篝火檢殘編土牛陌上驚相問&KR0107;燕閨中遠未¶
傳苦憶畵溪溪畔事討春無日不狂顚¶
<pb:KR4f0032_SBCK_007-22b>¶
　　除夕燭下讀阮亭牧仲諸公冬夜聯句卽事戯和其¶
　　　韻¶
平生雜傭保托業在畚鍤形容鮮光麗學問遜淹洽一賦¶
奏殿廷　九重給袍帢掾幾三語𩔖官任百僚壓匪緣帖¶
括進或作優俳狎訑訑面謿詼洶洶背盟㰱懦夫畏顚蹶¶
一步一䕫峽眼縱辨魯魚喙敢議禘祫空戴殿頭衘不署¶
&KR0083;尾押當歸浪得名縮地苦無法繁憂甫就芟冗長復成¶
&KR1739;鄕曲小廉隅婦孺粗檢柙宵來客臘盡符換新桃挿無¶
錢過残年有夢落淸霅(余家荆溪/與霅溪近)且打細腰鼓狂歌綠頭¶
鴨(綠頭鴨詞/中長調名)拍手唱烏烏轉喉吟恰恰人生鬭年命遇酒¶
&KR0033;須呷行將抽手板徑卧草鞋夾睡鄕遊無何要路忘某¶
甲水陸謝舟車寒暄付裘箑底事溺辭章詎若算鹽筴五¶
<pb:KR4f0032_SBCK_007-23a>¶
更風裂燭四壁䑕撼篋巳𢬵蛇蚓體蟠滿菖蒲劄感激在¶
心脾飛動伸臂胛明當典春衣飮伴未云乏¶
<pb:KR4f0032_SBCK_007-23b>¶
#+PROPERTY: JUAN 7
#+PROPERTY: FILE SB04n0541-007陳迦陵文集迦陵詞全集-卷第七.
<pb:KR4f0032_SBCK_007-1a>¶
# SB1_1717-024.png
迦陵詞全集卷七¶
　宜興陳維崧其年著¶
　合肥龔士禛伯通　維岳緯雲¶
安丘曹貞吉實庵　宗石子萬¶
無錫嚴繩孫蓀友　男履端¶
　宣城沈　埏公厚　姪賜薛¶
　　靑杏兒¶
　　　本意¶
六尺小簾漪交網外杏子纍纍流光暗換無人覺&KR0138;看綠¶
綻俄驚茜透忽訝黄垂　囘首憶芳菲記二月花正開時¶
匀圓擬把筠籃摘怪他墻上誰家颺過紅畵竿兒¶
　　定風波¶
<pb:KR4f0032_SBCK_007-1b>¶
　　　懷潁川劉公㦷記與茂之公㦷小飮紅橋幾一年¶
　　　　矣故有此作¶
昨歳行歌古竹西廣陵三月柳綿飛誰更扶笻郊外走林¶
叟開元遺事說依稀　時序颷流驚又換春半風光雖似¶
舊游非綠到江南淸潁尾春水潺湲好爲寄相思¶
　　　贈牧仲歌兒阿陸¶
蝴蝶成團榆筴飛輕狂恰稱五銖衣若問年華剛幾許數¶
數晚峯十二正愁時　莫道梁園非故土且住得人怜處¶
不須歸閒控郞君堂後馬偷跨陸郞從古愛斑騅(斑騅陸/郞係樂)¶
(府中語)¶
　　　又贈歌兒阿增¶
持㡳尊前贈阿增濃纎一幅繚紅綾上寫蠅頭無數字須¶
<pb:KR4f0032_SBCK_007-2a>¶
# SB1_1717-026.png
# page missing
<pb:KR4f0032_SBCK_007-3a>¶
　　　齊世家爲閻牛叟賦(牛叟兌閣遺徽日妻名仙窈/字少姜女兄弟五人㓜者&KR0408;)¶
(予從兄自名其讀書處日兌閣/妻丁姓予&KR0106;呼之爲濟陽君)¶
華閥由來數濟陽國風從古說齊姜輕喚紅閨名更好仙¶
窈盈盈林下是閨房　記得詩人佳號否牛叟果然織女¶
配牛郞門內𩀱丁尤異事姊妹劉家還有第三娘¶
　　蘇幕&KR0210;¶
　　　詠梔子花¶
玉羅鬆檀暈嫮朶朶同心開在簾垂處茉莉閩蘭猶未乳¶
早綻瓊葩借與人消暑　不禁風時怯雨浴罷鬟偏摘向¶
欄邊去翠帳陰陰宵未午月黒花明凝得房櫳曙¶
　　漁家傲¶
　　　宣城道上¶
<pb:KR4f0032_SBCK_007-3b>¶
古木叢祠山逕細野花斑竹粘天際蕭瑟崢泓誰可擬墟¶
烟起家家水驛門斜閉　三秋揺落悲游子一鞭自裊西¶
風裡歇馬溪橋人乍倚樵夫指麻姑大好朝來髻(宣城有/麻姑山)¶
　　　聞西樵方爲京口三山之游&KR0077;寄¶
晴日南徐風景異蒲帆飽趂春濤駛一片江山千古事同¶
兒戲伯符志業何曾遂　月下租船人咏史使君大有凌¶
雲氣滿目茫茫愁對此横笛裡妙高臺上吹新水¶
　　　三月十八雨中同杜茶村韓爾鉉黃稚曾過飮錢¶
　　　　礎日十峰草堂同用范希文原韻¶
說&KR0017;談天矜博異自循短髪無生意醉舞仙仙鸜鵒起深¶
徑裡怕窺狂態門須閉　何用扊扅嗟百里吾生自有驅¶
愁計&KR0077;笑天公煩惱地渾如寐朝朝只洒花閒淚¶
<pb:KR4f0032_SBCK_007-4a>¶
　　　新秋卽事和雲臣韻¶
蜩響&KR0138;將餘火送砧聲又廹秋情動天上𩀱丸誰播弄閑¶
愁重人間白髪憑伊種一枕瑶妃斟綠甕驂鸞翳鶴群¶
眞哄覺後匡床無與共眞成夢亂雲封&KR0077;華陽洞¶
晨喚靑童沿砌掃待他一葉占秋早浣取幽墀如鏡好秋¶
巳到碧天萬斛銀潢倒　莫使秋光容易老等閑黃了天¶
涯草靜聽跳珠荷葉閙臨流釣忘機不怕群鷗惱¶
　　　羊流店懷古(叔子/故里)¶
太傅千秋存故里我來削面西風起欲問遺踪何處是傍¶
人指亂碑没入寒蕪裡　今日江山仍戰壘野花閱盡前¶
朝史儒將雍容能有幾休相戲何如銅雀臺前伎¶
　　　齊河縣¶
<pb:KR4f0032_SBCK_007-4b>¶
旬日崎嶇行左擔征車确犖投山店魯酒何如愁思釅心¶
情減白頭彩筆渾相賺　竟有估帆三四㸃楓根也繫斜¶
陽纜新月初黃偏灔灔鋪竹簟笛聲快作伊州犯¶
　　破陣子¶
　　　江上作¶
千頃晴漪皺綠四圍晚髻粘紅蛋戸鱟帆來海外犀液龍¶
漦貯月中寒潮打故宮　雁呌酸然欲雨鼉吟砉若成風¶
劉毅宅邊堆蔓草郭璞墳前擁斷篷秋江愁殺儂¶
　　　擬過竹逸齋前探梅輙因雨阻詞以柬之¶
昨夜雛寒側側今晨小雨濛濛屢擬尋花過澗北屢約聽¶
鶯到水東心情無那慵　麗景偏憐易謝冶游最惜難逢¶
四百八十南朝寺二十四番花信風鵑啼催落紅¶
<pb:KR4f0032_SBCK_007-5a>¶
　　落燈風¶
　　　冬閨¶
五更一陣寒偏凖冷熖挑來&KR0138;半寸無語撥香&KR0069;天應要¶
糝銅街粉怪底霜風𦂳　簾外烏龍眠不穏城河小結氷¶
猶嫰江梅入舊年掀破床頭殘曆本歲盡愁難盡¶
　　鳯銜盃¶
　　　偶感¶
弱柳絲絲街前𣻌正初學小蠻腰様有隔水紅墻翠樓倒¶
映墻頭上聽樓內三絃響　恰重經人巳往㡌簷斜倚風¶
凝想只似夢如烟柳花撲地漫天放尋不出伊門巷¶
　　　觀音山游暮歸卽景¶
香紅㬉翠風吹散依舊在心頭嵌滿恰殘夢懵騰墻圍靑¶
<pb:KR4f0032_SBCK_007-5b>¶
粉誰家舘正隔水飄歌板　柳絲樓梨花苑雨濛濛畵船¶
歸晚剰薺菜連天檀心嬌煞無人&KR0249;黃了春城一半¶
　　喝火令¶
　　　偶憶¶
架上紅鸚鵡簾邊玉辟邪兠娘&KR0180;上卓金車鬌&KR2052;一窩濃¶
綠未成鴉　嬈我春吹&KR0327;邀人夜𨷖茶如今庭院隔天涯¶
記得沿街一樹粉梨花記得花陰微露幾扇綠窗紗¶
　　醉春風¶
　　　艶情¶
月暗蘭缸㝠風細花陰冷紫茸帳底拍蕭娘醒醒醒良夜¶
難逢幽歡可惜休教酪酊　活火初烹茗寶篆猶生鼎紅¶
&KR0331;枕畔語檀郞等等等城上人行籠中鳥喚如何便肯¶
<pb:KR4f0032_SBCK_007-6a>¶
　　　上巳陰雨憶乙巳暮春與王阮亭主客修褉洗鉢¶
　　　　池上時&KR0099;然成咏¶
風約飛紅趁雨涴香泥印春歸筭隔幾多時近近近挑菜¶
人稀湔裙節過賣餳聲𦂳　巳少尋春分好把閒愁論那¶
年&KR0077;記共王郞韻韻韻絲管精詳賓朋妥貼心情安頓¶
　　　春日飮遠公海棠花下和竹逸作¶
榨就眞珠味瀉向玻瓈內勸花花只苦推辭醉醉醉靨淺¶
潮生杯濃暈重惱郞多事　滿院春深閉六幅簾垂地抱¶
花花又苦推辭睡睡睡嬌極難勝困酣難醒笑郞無謂¶
　　　春暮¶
紅老鶯偏趁綠暗窗難認等閒颺起楝花風悶悶悶粧閣¶
凭殷舞衫叠黦玉&KR0107;&KR0251;璺　不放東皇閠權取榆錢贐送¶
<pb:KR4f0032_SBCK_007-6b>¶
春暫去幾時歸問問問明歳新年水邊郭外候伊來信¶
　　麥秀兩岐¶
　　　爲周貞女題詞¶
旣許驅金犢便合歌黄鵠斷腸花貞女木碧海孤鸞宿嫁¶
箱提上秋墳鬻蘼蕪難綠　何必諧花燭長願鐫氷玉夢¶
中魂看未熟想像髽而哭夸娥有意扶坤軸愧他臣僕¶
　　侍香金童¶
　　　題閨秀畵扇用湘瑟詞韻¶
蕃馬平沙六扇屏風摺映的的腮渦紅暈頰擘阮砑筝都¶
未愜只把檀槽粉偎酥貼　偶臨花蕋様閒將螺管捻襯¶
幾筆烟條露葉料爾前身枝上蜨乍舀齊紈燕窺鶯踏¶
　　獻衷心¶
<pb:KR4f0032_SBCK_007-7a>¶
　　　商丘城外二十里曰水墅舖此地白蓮花最盛綿¶
　　　　亘數十畝予友侯叔岱家焉常坐我花際詞以¶
　　　　懷之¶
記故人家在水墅之東荷十里白濛濛想兎園殘雪尚綴¶
藕塘中偏作態將膩粉換香紅　花隱約月朦朧此身疑¶
在廣寒宫筭最難忘得雨幔烟篷今何夕人悵望水連空¶
　　芭蕉雨¶
　　　咏秋雨¶
似夢如塵淅淅乍無還乍有何時歇夜永三更將絶正値¶
曲巷砧鳴頺墻蛩咽　陣陣羅衾凉徹愁共小屏摺逢白¶
雁北來和人說說道漢寢唐陵今夜雨灑丹楓盡流紅血¶
　　　春雨¶
<pb:KR4f0032_SBCK_007-7b>¶
輕煖輕寒時節東風將柳絮搓香雪暗惹翠蛾千結絶似¶
細雨紅橋情人乍别　綠窗花影半摺待折未曾折儘草¶
上輕狂𩀱黄蝶亂撲着雨和烟攪得今歲韶光不成三月¶
　　　驟雨¶
日午綘雲烘墨渴烏偏掉尾威胡赫一霎溪風凉激誰取¶
十萬氷絃輥來霹&KR0430;　𢚩雨琤琮裂帛萬瓦戰金鐡轟餘¶
怒猶思壞墻壁此際白苧凉衫獨上快閣臨風鬚如蝟磔¶
　　輥繡毬¶
　　　紀游¶
淡蕩刺梅園被紫蜨成團勾去雜花眠砌雛鶯梳院赤欄¶
銀井想經昨夜一塲新雨　門外天寒如許小樓上有人¶
知否斷無消息可勝惆悵兩層門內惟聞絃響棖棖不住¶
<pb:KR4f0032_SBCK_007-8a>¶
　　品令¶
　　　夏夜¶
夜色凉千頃擕笛簟依金井轆轤淸冷一天松&KR0284;半規晶¶
餅慢瀉流光漸映素甆綠茗　微&KR0252;杳𡨕水廊外風荷整¶
䦨干碎拍舊游何處瑶京路永簸滿空庭簾影樹影髩影¶
　　酷相思¶
　　　冬日行彰德衛輝諸處馬上作¶
趙北燕南多驛路見一帶霜紅樹又天外亂山靑可數叢¶
臺也知何處雀臺也知何處　一鞭裊裊臨官渡雁呌酸¶
如雨儘古往今來誇割據漳水也東流去淇水也東流去¶
　　淡黄柳¶
　　　道院中見黄木香詞以咏之¶
<pb:KR4f0032_SBCK_007-8b>¶
蜂黄褪了争上枝頭簇嫰蕋成叢蒙澗竹覆徧書窗小屋¶
揉入紅槽碎珠續壓醅熟　蕭疎亂秋菊引柔蔓暗香觸¶
月昏黄料爾傷幽獨折上鍊師通明&KR0227;子雅稱厭禳粧束¶
　　玉梅令¶
　　　南耕所葺書舍顔曰梅廬昨始移得古梅一株遽¶
　　　　以誇我走筆戲柬¶
舊營梅舍不見些梅也今朝眞見梅精嫁看蘚鋪鐡鬛并¶
石繡銅柯黛色成圍濤聲暗瀉　癖處疑顚狂來相詫說¶
此樂甚於僕射撚横枝微嗅何必待花開香巳在枕稜窗¶
罅¶
　　　同雲臣諸子過放庵禪院看梅時積雨新霽¶
禪房甚綺有粉英嬌倚連宵雨幾枝臨水恰小停響屐簷¶
<pb:KR4f0032_SBCK_007-9a>¶
𨻶巳微紅紗窗日影頓添半指　茶鎗酒竈都饒名理只¶
軒外怕東風起囑成團香雪休去舞春城須片片墮金尊¶
裡¶
　　錦&KR0414;道¶
　　　將發玉峰寄緯雲弟村居¶
老去江東𢬵向漁樵寄傲問何爲衝炎席㡌年年作苦雜¶
傭保赤日紅塵怕相嘲程曉　想西溪草堂雨杉烟篠傍¶
苔陰置筆床茶竈晚凉濯足欹湖恰估船笛響風定菱絲¶
裊¶
　　　冬日溪行¶
紅葉攢天烘得柴門如醉板橋南昬鴉成隊遥村界得寒¶
林碎一𣲖疎&KR0699;更繞遥村背　夕炤炫紅黄半陂明晦且¶
<pb:KR4f0032_SBCK_007-9b>¶
停船荻花以內被沙禽喚起西風激千層銀沬亂把晴磯¶
碓¶
　　厭金杯¶
　　　戲咏螢燈¶
小似香&KR0504;空於湘水映疎螢紗痕逾翠墨花幾幅面面小¶
徐熙凉夜戲茉莉梢頭輕綴　頻吹難滅不剔長鮮耿耿¶
處無情有思樓昏月黒嫌煞燭籠明氷簟底窺見一星星¶
事¶
　　垂絲釣¶
　　　戲咏貓¶
房櫳瀟灑狸奴嬉戲簷下睡熟蝶裙兒縐綃&KR1651;梅巳謝撒¶
粉英一把將伊惹　正風光艶冶尋春逐隊小樓&KR0481;響鴛¶
<pb:KR4f0032_SBCK_007-10a>¶
瓦花嬌柳奼向畵廊眠藉低撼輕紅架鸚鵡怕喚玉郞悄¶
打¶
　　行香子¶
　　　爲李武曾題扇上美人同弟緯雲賦¶
烟様羅裯月様銀鈎人立處風景全幽誰將紈扇細寫風¶
流有一分水一分墨一分愁　天街似水迢迢凉夜十年¶
前事上心頭𩀱飄裙帶曾伴新秋在那家庭那家院那家¶
樓¶
　　　同岵雲上人魯望弟過徐氏園亭¶
礨石支泉架壑招烟小橋外老屋斜川潔何&KR0216;唾靜欲成¶
眠恰半欄花數陂竹一湖蓮　距村背郭嶒泓蕭瑟似蝸¶
廬又似漁船無冬無夏非陌非阡儘晝呼盧朝說劍夜鳴¶
<pb:KR4f0032_SBCK_007-10b>¶
絃¶
　　　𢌞舟卽事¶
紅樹槎枒綠水周&KR0210;盪舟𢌞水驛烟斜一樽似夢萬事如¶
麻歎吾衰也行不得住爲佳　極天烽火依然此地小樓¶
前人戴黄花船頭側聽不是悲笳是前溪口新月底撥琵¶
琶¶
　　靑玉案¶
　　　咏糟蟶¶
春醒未析三更後橙片切蒓絲糅食品厨娘偏解𨷖滑應¶
凝盌鬆難勝齒幾瓣嫣紅透　金刀小向霜天剖越襯出¶
春纎消瘦捧處紅糟先欲澑小&KR0078;無語老饕狂呌把與梅¶
同嗅¶
<pb:KR4f0032_SBCK_007-11a>¶
　　　咏油車螯¶
擊鮮海錯金盤瀉絶穪是春寒夜輕㸃吳酸魂巳化和酥¶
爲滷帶脂成釀二月花前榨　生平斫鱠兼行炙枉行遍¶
屠門蟹舍風味似伊休論價差宜下酒雅堪𨷖茗携向江¶
南詫¶
　　　咏醉白蝦¶
半籠春水溶如鏡早傾向金盤淨一片空明嬌掩映霜鬐¶
半呷雪肌半挺似帶春酲病　尋常蝦菜空相競誰解得¶
高陽心性細憶風姿心自省十分酒氣三分生氣羞與侯¶
鯖並¶
　　　移寓積翠閣用藝香詞韻¶
梯空架就羊腸路領俊鶻穿烟去牕豁正當山破處天風¶
<pb:KR4f0032_SBCK_007-11b>¶
澒洞吹完今古只剰龍窩住　松毛純碧騰猩䑕下嵌寒¶
潭瘦蛟舞老樹得風都作語半床泉氣一簾山霧晴晝家¶
家雨¶
　　　夏日懷燕市葡萄¶
風窗氷椀誰消暑記百顆堆盤處掬罷盈盈嬌欲語輕明¶
晶透芳鮮圓綻小摘西山雨　長安萬事俱塵土惟有高¶
情難忘汝暗想風姿奚似許爽疑燕筑醇如刁酒滑𩔖華¶
淸乳¶
　　　雁字¶
未乾墨蹟遥天外閒付與斜陽曬狂掃八分臨阿買頳紅¶
霞尾蔚藍天色好幅烏絲界　年年未了銜蘆債入塞幾¶
時還出塞盤作擘窠鬈作蠆憑誰偷倣十三行帖寫上銀¶
<pb:KR4f0032_SBCK_007-12a>¶
筝背¶
　　鳯凰閣¶
　　　元夕後一日同雲臣放庵過安樂禪院¶
枉東風費力陌頭飄掠無燈何處好吹落獨有一枝梅蕋¶
春意先覺且歩過寺橋溪閣　一聲幽磬香氣暗縈林薄¶
寺門小立盻寥廓流水外遠山尖積雪埋&KR0077;甚日覩翠螺¶
如削¶
　　　汴京夜雨¶
被西風送到東京更鼓又添隔巷數聲杵暗想半生淪落¶
廿載覊旅總不比今番凄楚　朦朧枕畔不斷吳娘鳴櫓¶
醒來有甚好心緒人瘦也怪黄花瘦也如許滴不了秋簷¶
夜雨¶
<pb:KR4f0032_SBCK_007-12b>¶
　　　虎丘喜遇侯記原大年¶
記摘船吟雨倚樓題柳樊川水榭暫携手一自消魂賦别¶
幾度囘首沈家令帶圍較瘦　㡌簷微側斟酌橋邊閒走¶
故人忽遇半塘口知尹綠小軒前叢桂開久&KR0077;底事還眠¶
虎阜(尹綠秬園/中軒名)¶
<pb:KR4f0032_SBCK_007-13a>¶
¶
迦陵詞全集卷七終¶
