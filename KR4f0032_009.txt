# -*- mode: mandoku-view; -*-
#+TITLE: 陳迦陵文集
#+DATE: 2015-09-11 17:48:10.474702
#+PROPERTY: ID KR4f0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0539-009陳迦陵文集儷體文集-卷第九.
<pb:KR4f0032_SBCK_009-1a>¶
陳迦陵儷體文集卷九¶
　宜興陳維崧其年譔¶
　上海葉映榴蒼巖　維岳緯雲¶
　宛平米漢雯紫來　宗石子萬¶
　　　　　　　　　　　　　男履端¶
　　　　　　　　　　　　　姪　洢¶
　碑文　記　疏　誌銘　䟦　題後¶
　　靈巖寺重建大殿碑¶
葢聞須彌蘭若卽號靑鴛洛下伽藍原稱白馬永興推宅¶
恒鐫淨果於許詢宜夀聞鐘長託勝因於荀朂絳雲成葢¶
人間開舍利之城綠玉爲階海上現辟支之佛何必蓮河¶
葱嶺給&KR0012;始解捐金豈惟鷲&KR0080;猴江大士方能捨室吳郡¶
<pb:KR4f0032_SBCK_009-1b>¶
靈巖山者具區勝壤硯石名山離宫標越絕之書張樂奓¶
吳都之賦烟濤歕礴朱長文錄入圖經川瀆紛綸孫承佑¶
形爲塔記&KR0002;其旁綴由姑斜垂靑嶁峯連鄧尉纓綺岫以¶
攅霄徑轉車箱&KR0227;朱峯而礙日四百八十蒼蒼薝蔔之林¶
三萬六千淼淼芰荷之所縈晴結瞑太湖伴佛髻以偕靑¶
蘸水繚烟兩崦共天花而並翠一聲谷響疑賡講院之鐘¶
三闋漁歌似亂梵窗之唄筠籠笋箬風送茶舲&KR0525;畆松寮¶
雨沾梅屐展矣塵寰之淨域洵哉欲界之仙都爾其沃壤¶
眠芊平疇奥衍秋淸獨眺閶門之萬瓦争流春霽遙看茂¶
&KR0080;之&KR0012;城入&KR0030;金椎匝路毬門牙仗之家鐵埒盈衢里儈¶
市魁之窟況復名都故址覇業遺基兎葵燕麥盡昔王酣¶
讌之塲綠水丹山半過客悲歌之地前塵一去舘娃無響¶
<pb:KR4f0032_SBCK_009-2a>¶
&KR1231;之廊舊蹟猶存宫監乏采香之港綺羅奚代惻愴偏多¶
簫鼔何年流連曷極魚山一曲翻成迦葉之居豨巷三條¶
難問要離之塚亦曰悴哉吁其怖矣假使城上高臺不游¶
糜鹿古來樂事長屬爽鳩梧宫無一夜之愁浣女有千年¶
之&KR0015;闔閭無恙山中之劍氣還騰伍相重來市上之簫聲¶
未歇則秦關錦砌常依繡嶺宫前蜀地花磚永保摩訶池¶
上汾河月白年年明鸛雀之樓淮水波紅夜夜浴鴛鴦之¶
殿無如珠囊慣解金鏡能&KR0635;蕭條棧閣偏增琞帝之悲屑¶
瑟關河彌切憤王之恨潮鳴文種空喧賽鼔於傳芭谷應¶
公孫祗唱迎神於醉覡銀床屈曲徒盛玉女之漿石鏡晶¶
熒終&KR0011;武擔之石此則天親菩薩樂施懴悔之方香積如¶
來願仗皈依之力也於是七重闌楯代植祗林五色琉璃¶
<pb:KR4f0032_SBCK_009-2b>¶
時修蓮界燈燃多寶醒歷刼之沉迷經演三車救衆生之¶
&KR0044;惱架瓊梯於震旦搆紺榭以由旬寺所由來爰云舊矣¶
然而迢迢貧里亦有平陂寂寂化城非無隆替河傾酸棗¶
波漂鹿女之經&KR0395;縱咸陽&KR0069;燼鴿王之座岧嶤寶樹攀少¶
室以恒彫沓靄&KR0268;航渡恒河而毎涸鬼謀人社濫及花宫¶
星貰天錢償之奈&KR0080;不有所廢其何以興此千秋金刹毎¶
苔&KR0414;蘚泐於前朝而六代琳宫仍矢棘翬飛於今日者也¶
然其始也廬峯乍闢豈能銀殿飛來漢觀初成未必玉梁¶
自下鵲毛徒秃詎便成橋蜃氣空&KR0821;焉能結市不藉鴦摩¶
之願寧還龍樹之觀時則沙門僧鑑者妙湧言泉廣揮智¶
刅旣貫花而卓&KR0236;復挿草以唱緣金容再煥艱同夸父之¶
移山香界還新勇比秦王之鞭石菴羅之樹又見&KR0160;開必¶
<pb:KR4f0032_SBCK_009-3a>¶
鉢之林重聞鳥囀信屬金仙之呵䕶尤資檀信之捐施凢¶
諸居士誰非喜捨之蘭陀維我宰官本是再來之摩詰於¶
是伐彼靑珉鏤之紫篆珊瑚七尺春&KR0094;織無量之碑鸚䳇¶
䨇栖古蠆綉頭陀之碣¶
<pb:KR4f0032_SBCK_009-3b>¶
<pb:KR4f0032_SBCK_009-3b>¶
　　遂安方氏健松齋記¶
昔者關稱楊葉冶字梅根高臺留酸棗之名別舘得棠梨¶
之號將軍營裏樹或千㝷故侯陵邉&KR0050;皆五色紅薑繞砌¶
知爲馮衍之家素奈盈墀識是潘尼之宅莫不載在珠林¶
錄於玉海過其傍者攀條而興沃若之思生其後者摘葉¶
而切猗儺之感境由地顯物以人傳然而海易成田陵偏¶
作谷淮王一去竟無仙桂之叢湘女重來并少班篁之&KR0039;¶
陶濳故里菊巳全稀董奉空林杏還不見豈非霜凋楚畹¶
則芝蘭隨蕭艾同枯風悴鄧林則&KR0142;&KR0922;與楩柟交盡者乎¶
遂安方氏有健松齋焉吾友方渭仁尊公先生之別業也¶
縣名新定衺連天子障前山曰武疆遙亘客星巖畔林臯¶
明瑟代産高人水木峥泓生多隱士先生則韋平世胄夙¶
<pb:KR4f0032_SBCK_009-4a>¶
厭紛&KR0160;王謝門風惟躭簡寂雖&KR0011;晏嬰之近市而託興丘¶
園卽同潘岳之背城而結情薖軸屢引風前之嘯時披霞¶
上之襟用搆小園爰名勺圃夫其凉房燠舘映以長川粉¶
壁靑垣繚之&KR0160;薄溯潺湲而架壑渡畧彴以沿堤籬編麂¶
眼野花碧碧以黃黃浪織靴紋水蓼疎疎而宻宻左抵蕉¶
隣之舍旁翼桑園右通竹士之軒斜紆琴閣丹曦染幌羣¶
峰獻翠以争來素魄縈牕叠嶂排靑而不去此結廬之勝¶
槪而築室之大凢也若夫兒寛隴畔只欲荷鉏陶侃齋頭¶
雅能運甓臺孝威之暇日采藥何妨潘安仁之平生栽花¶
不免效丈人而抱甕命稚子以巾車﨑嶇種樹長愧槖駞¶
&KR0444;窕㝷源還憐阿叚此又逸民之勲業而幽士之經綸也¶
無何而祠內&KR0546;鳴郭門蛇鬬女子抱采蝱之歎大夫嬰離¶
<pb:KR4f0032_SBCK_009-4b>¶
&KR0112;之悲盗滿平林宼瀰新市蚍蜉競起媳婦傳八百之稱¶
鵝鸛長飛君子有六千之號盧循萬舸&KR0033;下嚴灘張角諸¶
軍分馳桐嶺烽搖列郡盡成麋竺之家霧捲千村大&KR0011;張¶
超之市趙威豪時丁䘮亂毎被俘囚朱文季運値流離恒¶
遭畧奪斯時也鶴到歸時已無城郭燕將巢處更少門庭¶
周顒早韭半&KR0582;莊蹻之樵蘓張翰秋蓴都作王彌之芻牧¶
雖歷歷月中之桂而斧亦相㝷縱&KR0252;&KR0252;天上之榆而波還¶
濫及藥難獨活果只&KR0009;生然而頻經板蕩猶存碩果之遺¶
洊歷漂搖不改後彫之舊五株屹若狀&KR0011;秦官獨樹巋然¶
形同魯殿杜拾遺之堂下畧比人長王給事之門邉何知¶
鱗老固己靑針乍茁賦客歎其峨峨紫蘚初縈騷人歌其¶
鬰鬰者矣葢松之來也實於新安許氏之園而樹之植也¶
<pb:KR4f0032_SBCK_009-5a>¶
粤惟順治甲午之歲時先生之没巳幾閱春秋而令嗣之¶
悲乃倍踰疇曩云於是風高暗撫嶷如虎豹之姿霜降間¶
哦歘作蛟螭之&KR0020;枝枝抝鐵落滿徑之淸隂日日吹竽拂¶
半&KR0585;之天&KR0284;王右軍作字&KR1154;若鸞拏桓元子掀髯怒成蝟¶
磔蒼皮裂處軒皇媧后之身翠鬛張餘韋&KR0367;畢宏之&KR0030;脂¶
千齡而孕珀根萬載以蟠苓髣髴張良廟後永晝亭亭依¶
稀弘景院中嚴颷謖謖嗟乎恒河剝蝕百卉俱腓塵刼蒼¶
&KR0252;羣芳並歇而乃過王家之舊宅尚有庭槐問劉尹之當¶
年非無故樹火燒斷節恒換鵑紅月挂枯枝定開&KR0160;白爰¶
修牆屋頓還童&KR0227;之前游&KR0643;固垣墉用誌高曾之手澤并¶
成記叙用識歲年登斯堂也或婆娑而賦松耶後有人焉¶
應俛仰而思健者¶
<pb:KR4f0032_SBCK_009-5b>¶
　　爲嘉禾闔郡士民募建羅天大醮疏¶
伏以金庭有路還航弱水之人紫府無緣難渡遼城之客¶
陳蔚藍之座百子幡搖開笙鶴之壇九微燈朗竊見乙酉¶
年閠六月金戈北斷綿纜南浮歲號龍蛇旗翻烏雀槜李¶
尤屬戰争之地江南皆爲戎馬之塲鴛鴦湖上長集戈船¶
烟雨樓中橫羅鋒鏑崑岡失火璆琳與燕石俱焚滄海無¶
波魚鱉與蛟龍同盡符堅百萬乞命將軍項籍八千傷懷¶
子弟登床子反空爲流涕之談飛矢魯連徒有傷心之作¶
於是綺寮烟飛鎖窗塵暗連雲&KR0030;楝弓鳴屈戌之鈴匝地¶
朱甍&KR0069;亘罘罳之網田橫之客自殺者五百人白起之兵¶
受坑者四十萬戸戸擲臙脂之井皓首同歸家家斷翡翠¶
之奩紅顔自落則有南齊公主願生生不入帝王家北魏¶
<pb:KR4f0032_SBCK_009-6a>¶
王孫誓世世無爲有情物泉途携手誰悲城下之&KR0142;梁地¶
下埋魂莫辨行間之襄老胡香四兩難招不返之魂塞笛¶
三聲袛恨無歸之骨臺名思子訣再世之金環石氏望夫¶
贈今生之寶鏡感均頑艷哀極天人凢茲兵火之倫豈有¶
&KR0072;親之别三春花長宛矣韶&KR0160;九陌鶯飛居然風土粧鳴¶
蟬於小妾重歡江表之太平餙墜馬於嬌鬟不記關東之¶
離亂傷哉若軰抱恨黃壚獨有斯人啣&KR0072;白晝王琳殞首¶
不逢畢命之辰郭璞麋軀難遇臨刑之日不意九年三閠¶
又見䨇飛六月之霜&KR0216;令萬姓千人終是獨&KR0043;九京之下¶
因是廣延名羽静結珠幢法雨長霏洒金鈿於龍女仙花¶
永吐靄絳鬘於靈妃用設八關之齋以濟三&KR0151;之苦伏冀¶
共成良會弘啟他津&KR0045;州瓊觀白玉爲花祗樹名園黃金¶
<pb:KR4f0032_SBCK_009-6b>¶
布地則卞壺之墓可無悼嘆於臺城袁粲之門不使悲愁¶
於白下矣謹疏¶
<pb:KR4f0032_SBCK_009-7a>¶
<pb:KR4f0032_SBCK_009-8a>¶
　　相國寺重建藏經閣募疏¶
葢聞銀凾東啟演八會於雷音珠㲲南翻闡五車於月窟¶
竺蘭私記紛披四炤之花秦景遙傳縹緲三危之露金繩¶
玉檢䜿雪山羅漢之幢赤字綠文建鷲嶺菩提之座曇花¶
夜湧色艷浮檀貝葉晨開香浮薝　是以貝多羅樹不乏¶
燈王熈連禪河無非龍藏須提乞䴵則璚宫之絳節鸞廽¶
迦葉拈花則寶樹之華鐘鯨吼肇自經䭾白馬巳標窣堵¶
以傳宗總令運兆蒼鵝猶向恒沙而䜟刦國名舍衛卽是¶
王城園號祗洹便通貧里況復名都金刹香雲薰斗極之¶
三上郡精藍&KR0160;鬘絡房星之四英杯遠汎鵬翼垂天飛錫¶
遙臨桂&KR0160;拂日者哉汴梁相國寺者卽北齊之建國而前¶
朝之崇法也&KR0033;控銅街斜紆鐵市繁臺綺陌路入禪林蔡¶
<pb:KR4f0032_SBCK_009-8b>¶
河金溝波廽定水頳舘迢遙以承露球軒&KR0772;窱以相風凌¶
雲槪日亂艮嶽之烟霞挂轊彯纓溢樊樓之士女擬諸天¶
水此爲麥積之龕較以攝山詎數牛頭之寺固已靈臺翔¶
翥下瞰寰區紺塔騫騰上昭雲漢何圖乆之不戒於火遂¶
使給園鴟吻同石燕以昇天浄土虹梁並銅烏而没地&KR1077;¶
其悴矣能無憾歟無何而　皇淸受籙六宇恬熈維地紐¶
於珠囊奠天樞於金篋時則翔鵾義殿重開舞鶴之　馴¶
&KR0090;禪樓再啟濯龍之里規模畧備巳具莊嚴捄築粗完都¶
爲懽喜惟是篹東京夣&KR0160;之編稽西洛伽藍之記寺之昔¶
日舊有藏經蹀以金題&KR0869;之傑閣乃今斯製猶未復焉撫¶
軍大中丞郞公應&KR0160;葢之台星履文昌之正位兩河受秩¶
百度&KR0098;釐有廢皆興無弛不舉弘告&KR0022;人欲還其舊適會¶
<pb:KR4f0032_SBCK_009-9a>¶
方伯徐公輦法&KR0080;於南天轉佛輪於中土巳於江寧先請¶
藏經全部霞縚溢帙琅軸盈箱凢茲善信共相讚歎於是¶
闔境宰官此&KR0022;檀越伏念層臺九&KR0775;原非一木之功美錦¶
千純又豈寸絲之&KR0135;嗟乎歷億萬刦兵戈以後益皈我佛¶
之&KR0268;受二十載涵育之恩咸頼人王之力可無提唱以示¶
因緣所頼涓埃積爲完滿伏願共覆爲山之簣同施不捨¶
之檀庶幾樓觀耀日南通洛口之倉畚鍤成雲北運&KR0058;陽¶
之土寶笈共瑤圖而復旦珠林與玉燭以長春謹疏¶
<pb:KR4f0032_SBCK_009-9b>¶
<pb:KR4f0032_SBCK_009-9b>¶
　　王母張宜人墓誌銘¶
冝人姓張氏山東濟南府鄒平縣人曾祖仁軒公諱一元¶
前廵撫河南都御史祖華東公諱延登前都察院左都御¶
史謚忠定父扣之公諱萬鍾前江南鎭江府推官母李孺¶
人生母景碩人譜其氏牒則張姓連天叙厥門楣則齊姜¶
右族三條貴里銅街鐵市之衢七葉高軒蘭錡金貂之第¶
冝人㓜卽端莊生而敏淑言爲典誥&KR0090;應&KR0030;圖財踰毁齒¶
遂工秋菊之銘甫届勝衣便渉春&KR0094;之舘誨誡無煩於師¶
氏幽閒有合於風人數歲許字新城翰林侍讀王阮亭先¶
生葢先生伯兄吏部亦娶於張卽宜人從姊也門內機雲¶
仍呼僚偦梱中娣姒原屬同生用爲秦&KR0051;之美談&KR0098;作朱¶
陳之勝事然而時會前明運丁末造扣之公一官覊絆百¶
<pb:KR4f0032_SBCK_009-10a>¶
口飄蓬田單之値亂離全宗人以鐵籠杜林之免細弱載¶
妻子於鹿車宜人轉徙江淮﨑嶇京峴猥以髫齓之辰洊¶
抱蓼莪之痛爰乃弱不勝䘮哀能備禮銳司徒之弱息流¶
涕何窮許穆公之夫人衘悲何巳屬興朝定鼎之日爲闔¶
門出坎之秋馬角歸鄕時惟丙戌雀屏諏吉歲紀庚寅葢¶
是年宜人實生甫十四云兩姓高門百年嘉會絲羅旣託¶
東諸侯之閥閱巋然喬木斯存内夫人之纓裾秩若孌彼¶
諸姬爛其韓姞高曾在上撡箕帚以前舅姑在旁鳴珮環¶
而相婆娑鶴髪方伯公之&KR0015;口常瑳婉娩鸞雛兩尊人之¶
歡頥欲解睠言顧之樂可知已乃其聲高宋子德懋邢姨¶
溯夫廟見之初曁彼入官而後始終一致榮悴齊觀攬厥¶
生平洵資&KR0045;扢當侍讀文禽初委之時正鳳翮將翔之日¶
<pb:KR4f0032_SBCK_009-10b>¶
宜人則鬻釵佐讀剪髲&KR0582;餐短布垂垂影亂靑袍之色寒¶
機軋軋韻諧洛誦之聲勉成夫子之名用纘前人之緒及¶
夫一行釋褐盡室之官鞠衣耀日駕文駟以北來&KR0030;鷁呼¶
風汎淥波而南下而宜人受&KR0194;不驚處膏彌潔山河被服¶
何心翟茀之榮風雨綢繆不改裙笄之素掺掺筐筥用芼¶
蘋蘩肅肅袿褵爰將榛栗施衿設帨承顔在視聽之先&KR0043;¶
肉異粻養志居口腹之外衣經再澣誰熏省內之香室&KR0029;¶
一燈不傅署中之粉賜來纎縞祗獻高堂製得釵璫爲遺¶
太母婉容愉色得諸姑伯姊之歡布&KR1183;流&KR0268;逮籥翟煇庖¶
之賤至若侍讀公者東都有道西邸名賢閣鈴未掣騶已¶
哄夫當關巷柝將闌賔尚窮於投轄而宜人則黽勉有無¶
屏當鮭菜鵝肪雞蹠旣朐末之咸宜綠醑紅秔亦咄嗟而¶
<pb:KR4f0032_SBCK_009-11a>¶
立辦以至一䨇條脫時&KR0582;計吏之租車幾緉絇絲恒代良¶
人爲贈縞傾奩佽助歡踰京兆之&KR0030;眉梯几喧豗快比如¶
臯之射雉其淑愼也如此其任䘏也又如此固冝其祥鍾¶
五福邑以延鄕瑞叶三休封之石窌也維崧間嘗逖稽枯¶
菀歷有明徵悉數平陂非無左騐古來憔悴之姬姜多是¶
文人之伉儷是故高才失職季女斯饑伯鸞德配舉鴻案¶
以增悲仲孺賢妻卧牛衣而隕涕年年饁畆傷哉冀缺之¶
貧日日移山惜矣夸娥之拙亦有齊牢嘉耦合&KR0543;&KR0160;年領¶
千&KR0016;於上頭列首行之命婦而或者浮雲南北溝水東西¶
悲纒盤裏空貽伯玉之詩泣上樓頭長&KR0009;連波之錦甚至¶
燕去瑤筐蘭凋錦砌弄床頭之綉褓只有緹縈&KR0016;堂下之¶
羊車何來遏末縱使媧皇煉石詎易塡愁卽令玉女投壺¶
<pb:KR4f0032_SBCK_009-11b>¶
焉能博&KR0015;獨有宜人殊斯遭遇意者&KR0252;&KR0252;蒼昊適當醉博¶
之年夢夢黄輿亦在滄桑之候乎不知一歸才子未必全¶
亨但號上流安能常㤗自壬子仲秋遘姑孫太宜人之變¶
宜人毁不欲生擗而祈死作婉孌之臯魚髽而泣血效悲¶
歌之嫈姊烈以屠腸時則侍讀公方典試西川先是宜人¶
又再捐愛子傷心曷極茹苦何多盻刀環於萬里目斷金¶
牛埋蓮蕙以連枝神傷靑雀沉疴遂篤疢疾寧支名香四¶
兩人間無換骨之方菊水一杯天上少延齡之術乃以康¶
熈十五年九月初十日卒於新城之里第春秋四十嗚呼¶
哀哉千秋灑涕長依思子之臺九日登高立化望夫之石¶
侍讀公以十六年某月某日葬宜人於某鄕某原花磚改¶
秩雖未分榮&KR0194;於紅匳韭葉題旌猶克表幽貞於彩筆銘¶
<pb:KR4f0032_SBCK_009-12a>¶
曰¶
齊魯名家瑯琊著姓猗歟宜人塞淵以敬樛木流徽螽斯¶
衍慶頻摧弱息一慟&KR0268;姑海乾蛟蜃月蝕蟾蜍筐留玉燕¶
墳歸寶鳬樹薆西靡風號北陸千尺喬松幾枝斑竹花簟¶
留痕琴歌輟曲旣&KR0570;姆教亦擅女宗瑤姬舘寂嬴女樓空¶
嗚呼令範隧此幽宫¶
<pb:KR4f0032_SBCK_009-12b>¶
　　益都馮相國夀詩䟦¶
粤以著雍敦牂之歲月在元&KR1102;日&KR0292;北陸益都馮夫子以¶
三台之上佐躋七&KR1030;之遐齡時則縹纓飛組之士羣集國¶
門懷蛟夢鳥之賔咸依闕下莫不藉鉛槧以攄忱託箋繒¶
而冩志霞蒸綺爛筆欲摩天玉戞金舂聲俱擲地其門下¶
士陳玉璂彚而獻之弆以一凾區爲四頁作者凢若干人¶
計詩若干首縚並朱繩裝俱玉軸琉璃滿篋還薰荳䓻之¶
香菡蓞盈箱仍襲葡蔔之錦傳之輦下播在藝林亦曰盛¶
哉猗歟偉矣在昔槐㕔重相鶴禁元僚西京則爵埒蕭曹¶
北宋則名齊韓冨當其齒届期頥年踰艾耋兩宫祝哽賜¶
几杖以入朝五等稱觥班臣鄰而陪位淸文燦爛樂奏三¶
終麗製鏗鏘音調六佾九如頌嘏無非殿上之金張五福¶
<pb:KR4f0032_SBCK_009-13a>¶
陳疇大抵天家之岐薛至於援据嘉祥鋪張官閥彭籛斟¶
雉未必皆眞玉女投驍何常盡實頌&KR0045;典故不過六朝綺¶
麗之詞役使虗無要皆五利浮夸之術登西洛王侯之第¶
便言碧奈成林過東都將相之家遂說靑毛降節差無事¶
蹟畧助談諧雖昔說之所曾聞亦逹人之所不尚今我公¶
之初度也芝蘭異氣盡欲&KR0045;芬笙磬殊音咸思發響三明¶
七穆旣歌風緝雅而來一介單門亦躡屩擔簦而至甚者¶
齊秦烈士汾&KR0051;畸人夙標耿介不隨魏勃爲掃門素秉幽¶
貞并乏襧衡之滅刺亦復踴躍歸仁激昻慕義欣逢降嶽¶
操敝帚而思前幸値懸弧踵高甍而恐後&KR0012;竹二君亦頌¶
大年於釣渭啇芝四&KR0369;還歌眉夀於封留溯龍編鳥&KR0144;而¶
後固曠百世以難儔曁崦嵫&KR0293;汜之鄕亦&KR0261;八紘而厪見¶
<pb:KR4f0032_SBCK_009-13b>¶
若乃辭有旨歸文多倫脊堦前獻賦感萬間庇士之殷懷¶
筵上歌詩述三握求賢之盛意挽其在位願黃扉紫禁以¶
長歡請必無歸縱碧水丹山而奚慕&KR0435;颺莫罄并及於丈¶
人屋上之烏愛戴何窮兼咏夫劉尹當時之樹不學靑牛¶
關上僅侈䛕詞非如朱鳥窗前徒誇摭說崧以菲材&KR0023;承¶
盛事鐘鳴谷應知感召所從來草&KR0367;風行識吟謠之有自¶
恭題數語敢爲衆作之前驅敬附一言願托羣公之末簡¶
然而游晝錦之堂琳瑯觸目赴&KR0132;英之社卷軸連雲長箋¶
短幅收之此帙而還&KR1151;妙染高文槪以斯編而未偹人思¶
借錄如披河間之碑客盡傳觀似玩秦庭之璧倘緘篋底¶
蠧魚食此而長生設在船中蛟龍守之而不去¶
<pb:KR4f0032_SBCK_009-14a>¶
<pb:KR4f0032_SBCK_009-15a>¶
　　題余淡心所藏龔端毅公詩卷後¶
此端毅公乙已長安所贈廣霞先生詩册也公也百僚模¶
楷四海君宗猥於皂㡌之儔彌結靑松之契縱天長海濶¶
而魚訊恒通値肉奮絲飛而鸞吟間作文無加&KR0039;筆不能¶
休毎當三爵之油油便覺萬言之纚纚發狂言而驚座盡¶
訝神來押硬句以盤空何愁腕脫此則當時驛裏未&KR0023;擬¶
其雕&KR0160;文舉筵前無以方斯敏妙者也僕在京&KR0160;亦霑歡¶
讌西堂剪燭頗多知巳之言北渚&KR0045;舲大有消魂之賦情¶
&KR0359;積刦感歷窮塵曾昔夢之幾何竟哲人之不作流連烟¶
月惻愴關河何意先生眎予斯卷嗟乎賈逵碑上字字生¶
金庾信集中篇篇是玉敬告典籖幸加藏弆勿使蛛縈蠧¶
蝕&KR0018;荆軻一片之心就令&KR0083;敝&KR0472;渝存鮑叔千秋之&KR0105;¶
<pb:KR4f0032_SBCK_009-15b>¶
#+PROPERTY: JUAN 9
#+PROPERTY: FILE SB04n0541-009陳迦陵文集迦陵詞全集-卷第九.
<pb:KR4f0032_SBCK_009-1a>¶
迦陵詞全集卷九¶
　宜興陳維崧其年著¶
　黄岡杜　濬于皇　維岳緯雲¶
　蕭山毛奇齡大可　宗石子萬¶
　興化吳元萊北海　男履端¶
　&KR0268;谿姜宸英西溟　姪賜薛¶
　　婆羅門引¶
　　　題露筋祠¶
露筋祠下寒&KR0963;淼淼去何之停橈一問靈旗怊悵千年古¶
廟陳蹟幾人悲只風前燕子雨後棠梨　俯仰歔欷憑弔¶
處更憐誰惟有淮陰漂母一様蛾眉估船争泊問何人拂¶
蘚一題詩依稀見玉佩珠衣¶
<pb:KR4f0032_SBCK_009-1b>¶
　　　香櫞¶
晚風千顆纍纍&KR0138;與畵簷平綻來剛趂秋晴怪底匀圓如¶
許靑女手搓成乍&KR0326;廊小摘冷韻旋生　氷甆翠罌壓叠¶
在小紅檠弄影夕陽黄處檀暈偏明空香如雨最宜人昨¶
夜恰微酲何須數西崦霜橙¶
　　荔枝香¶
　　　早春校香嚴詞竟寄孫無言於揚州¶
雨後春梅初浣開篋衍試取紅杏尙書小令閑編纂幾番¶
拍徧新詞絶調千秋罕翻惹簌簌輕塵畵梁滿　書寫竟¶
正江上楚山晚鴨綠&KR0639;&KR0639;笑倩&KR0031;魚寄遠到及廣陵明月¶
橋頭夜簫煖早付竹西歌管¶
　　拍䦨干¶
<pb:KR4f0032_SBCK_009-2a>¶
　　　過蝶庵書事¶
沉吟檻外分明有箇人兒在隔着軟&KR0277;聞細欬轉過屏間¶
做就生疎態夜來曾否春酲害底事無言只撚箜篌帶¶
曉寒佯脫紅綿耐檢出香詞細覔檀奴解嗔人暗把風情¶
賣嚼爛花箋碎向粉墻抛灑¶
　　祝英臺近¶
　　　咏橘¶
水濛濛烟嫋嫋紅遍江南樹小陸懷中數顆偏憐汝笑他¶
梅子心酸蓮兒心苦都讓爾甘芳如許　增悽楚記得解¶
橘春纎指冷偎人處一别吳娘往事渾無據自從那日傳¶
柑幾番元夜總則是淚珠如雨¶
　　　元夕後一日同雪持京少飮雲臣齋頭¶
<pb:KR4f0032_SBCK_009-2b>¶
軟&KR0277;垂&KR0012;舘悄燈燼穗還嚲&KR0138;過元宵便有嫰陰做幸値¶
俊侣嬉春狂朋選夜摒擋得心情較妥　斟紅糯醉後多¶
恐塵寰無計容畱我小海傳聞種露桃千題與君擫笛宮¶
墻掃花洞府剪幾闋霓裳偷和¶
　　　善權寺相傳爲祝英臺舊宅寺後一臺云其讀書¶
　　　　處也壁間舊有谷令君一詞春日與雲臣遠公¶
　　　　披蘚讀之共和其韻¶
傍東風尋舊事愁臉界紅筯任是年深也有繫人處可憐¶
黄&KR0095;苔封綠羅裙壞只一縷春魂抛與　爲他慮還慮化¶
蝶歸來應同鶴能語嬴得無聊呆把斷垣覷那堪古寺鶯¶
啼亂山花落惆悵煞臺空人去¶
　　　舟夜聞簫¶
<pb:KR4f0032_SBCK_009-3a>¶
水烟昏塘月午欵乃亂更鼓䬃㳫空檣浪急打楓樹恰逄¶
覊客停船誰家樓上忽飄墮簫聲一縷　淚如雨對此萬¶
里淸光舊家在何處人世何聲更似此凄苦依稀記宿江¶
州蘆汀蓼渚有十萬夜猿齊語¶
　　　題季柔木小影兼誌别懷¶
紅韎韐紫羅囊小縳黄皮袴快馬徤兒裝急憑君作更聞¶
歷落&KR0991;&KR0706;交游然諾依稀是君家之布　歲行暮可憐雪¶
浪烟帆來朝趂人渡呵手&KR0251;氷爲君一題句他年展軸哦¶
詩懷人顧影好頻寄江東魚素¶
　　　糊窗(臬署/作)¶
砑光箋白地錦糊就幾楞雪玉淨珠融不怕沍寒冽虧他¶
貯旭娛冬畱香伴夜惹月練和烟縈纈　寸心折那得&KR0597;¶
<pb:KR4f0032_SBCK_009-3b>¶
咂鶯穿漏箇針尖缺歸夢徜徉免被&KR0200;窗截翻思故國茅¶
簷殘缸擁背聽敗&KR0083;戰乾風葉¶
　　　春游偶憇靜山禪院¶
隔溪村臨水店行處誤偏好趂寺尋鐘鐘響冷於瀑粉梅¶
&KR0138;綻些兒被誰烘坼筭晴色朝來逾峭　亂帆杳一半消¶
入烟中空潭劇幽窅小憇經房無言只微笑此時正定吟¶
魂浦禽多事又&KR0191;折一枝烟篠¶
　　　維摩天女恰同叅爲閻牛叟賦(牛叟兌閣遺徽日/妻屢勸予叅訪&KR0132;)¶
(宿究向上一着而以鈍根/未果近慚龎媪遠&KR0018;萊妻)¶
水精&KR0277;翡翠鎻不許俗塵涴繡罷鴦摩窗畔茜絨唾分明¶
簷蔔林香楞伽寺靜只多了阿奴旁坐　歸去可好趂水¶
月潮音早上雪山座怪煞蕭郞彈指景光錯請伊試看人¶
<pb:KR4f0032_SBCK_009-4a>¶
間閒花浪朶總一霎笛聲吹破¶
　　　送陸雲士之任郟縣¶
雁頭筝龍尾撥曾記殢儂處轉眼畵旗嫋嫋引君去遥知¶
小陸風流來春縣裡種紫艶紅香無數　郟縣路淼淼晚¶
渡秋山我昔作行旅一髪中原風起濁河怒君經洛水平¶
橋陸渾小店定和我蘚墻題句¶
　　　&KR0142;梁妻祠下作(在齊河縣/長城舖)¶
畵旗飄靈幄捲彩翠剝如雨玉貌明粧隱隱怨蛾聚可憐¶
枳殻花開凝丹&KR0039;絳盡千載啼斑偷注　黯凝佇滿壁水¶
墨全昏猶把斷膓譜繡帔尼師指&KR0039;向廊柱怪他哭後長¶
城崩餘粉堞忒畵得周遭如許(壁上畵&KR0142;梁遺事/一帶長城歷歷)¶
　　四園竹¶
<pb:KR4f0032_SBCK_009-4b>¶
　　　題西陵陸藎思繞屋梅花圖像¶
西陵高士小隱叚橋東十年酒聖半世詩顚千古文䧺銅¶
將軍麯道士楮先生者三君踪跡時同　屋如&KR0597;屋頭無¶
數冷香籬門都浸其中鎭日和烟和雨&KR0039;&KR0039;欹斜片片朦¶
朧杯在手長側㡌林間一笛風¶
　　　龔節孫臥疾東郊秋日過訪用片玉詞韻¶
山光水態濃淡上烟扉菊揺暗壁蛩語壞廊人臥蕭幃停¶
碧簫歇翠斚檀奴&KR0568;况小窗風月應知　漫凄其&KR0451;頭尙¶
有龍泉從君且訂交期戲作藥名艶體閒檢方書寫上香¶
辭臨欲去日影矬茶烟颺漸稀¶
　　撲蝴蝶¶
　　　詠蝶¶
<pb:KR4f0032_SBCK_009-5a>¶
一生踪跡總在花深處幾番消受小院紅樓午粘來珠幌¶
如癡落上繡裙成雨有人記曾暗結同心苣　如今重到¶
依稀不認他門戸滿園野菜領游&KR0597;三五惹殘流水難憑¶
舞徧微風莫主賺人一天花絮¶
　　側犯¶
　　　奚蘇嶺先生書來訊我近况詞以奉柬¶
罷官不樂畵&KR0277;暮卷空江雨無緒憶罨畵溪頭有人住堦¶
前灌莾合屋後虬梅古傳語問彊飯還能著書否　使君¶
足下别後難行路嗟帶甲滿乾坤只有儒生誤昨巳廢書¶
行將學賈市上屠牛山中射虎¶
　　　百花洲訪南水上人¶
閒尋茂苑摘船碾徧琉璃滑明滅望半畝精廬隱林樾空¶
<pb:KR4f0032_SBCK_009-5b>¶
香䊀茗粥野翠連巾拂幽絶想夜夜經臺浸秋月　吳官¶
似夢往事和誰說舊時節記盈盈水面蓮歌徹幾陣西風¶
繁華吹歇滿江紅蓼一園黄蝶¶
　　送入我門來¶
　　　同龔仲震小飮高汝敬紅梅花下(高係忠憲公孫/所居卽忠憲祠)¶
松漱微波山鋪&KR0661;翠軟風吹得帆斜柴門將掩歩屧詣君¶
家靈均祠畔多香草總變做&KR0012;山樹樹花　小縷紅糟鷄¶
跖選花陰碧磴弄酒拈茶况有良朋憑醉作生涯明朝揺¶
櫓入城去約仍過山窗聽暮鴉¶
　　　寄書¶
香茗才情&KR0426;花模様斜舒&KR0097;色牋兒霜毫&KR0138;吮早巳淚如¶
絲楚天樓上湘娥倚奈湘雨湘烟十二時　說與天涯游¶
<pb:KR4f0032_SBCK_009-6a>¶
子近日懨懨春病生怕難支爲趂&KR0031;魚無物寄相思眞珠¶
滴向紅綃滿怕綃滑珠圓難寄伊¶
　　一叢花¶
　　　咏白丁香同遠公天石和原白韻¶
一枝低亞晚粧臺吸露沁蘭胎李花柳絮都難似染梨雲¶
一色新裁白粉墻邊水明樓上動竊玉情懷　纍纍銀粟¶
費安排争趂月中開曾經打就心頭結相看處&KR0890;&KR0890;疑猜¶
記得重門和他小摘此事十年來¶
　　　楊梅¶
江城初泊洞庭船顆顆販匀圓朱櫻素奈都相遜家鄕在¶
消夏灣前兩崦&KR0041;茸半湖&KR0456;䍥籠重一帆偏　買來恰趂¶
晩凉天氷井小亭軒粧餘浴罷春纎濕粉裙上幾&KR0039;紅鮮¶
<pb:KR4f0032_SBCK_009-6b>¶
莫是明朝有人低問羞暈轉嫣然¶
　　　閠三月三日竹逸齋頭看紫牡丹記前月修禊虞¶
　　　　山故前半闋及之¶
琴川前月記幽探艇子&KR0222;柔藍冶游恰値人修禊風光在¶
碧嶂紅潭街上餳簫山邊薺菜春色上春衫　今朝魂紫¶
放晴簷麗景十分添一年最好惟三月誰頻見兩度重三¶
花好逄王春濃遇閏樂事艶江南¶
　　玉女度千秋(新譜曲上四句傳言玉女/下四句千秋歲後叚同)¶
　　　壽吳母任孺人¶
八十稱觴齊仰裙笄尊宿如雲子姓捧鈿車歷碌春暉縈¶
寸草巨室森喬木思往事靑陵臺上歌黄鵠　歌罷燈寒¶
母績還催兒讀兒已成名孫又饒蘭玉眞妃來洞府天姥¶
<pb:KR4f0032_SBCK_009-7a>¶
斟&KR0812;醁願百歳湔裙常趂晴波綠(母以上已/日設帨)¶
　　過澗歇¶
　　　曁陽秋城晚眺¶
壞堞頺關暮烟積悄乎無人祗聞江聲千尺混&KR0252;極恍見¶
水仙海妾採月金鰲脊吾長嘯泉底恐驚織綃客　春申¶
遺壘在古戍吹笳亂洲伐荻碎把䦨干拍沙草無情不&KR0249;¶
興亾朝朝暮暮西風只送巴船笛¶
　　　顯德寺前看楓葉¶
嵐翠濃於草鞋夾繞坡細流潨潨暗通苕霅谷聲遝下落¶
亂泉聲裡愀悄如相答此間景純得&KR0028;仝巨然法　寺松¶
三百本雨澑蒼皮霜彫黛甲秃&KR0428;争欹壓笑語同遊黄葉¶
鳴簷丹楓裹寺如何不荷埋身&KR1257;¶
<pb:KR4f0032_SBCK_009-7b>¶
　　　自蜀山至李墅一帶居民皆背山距河以陶爲業¶
　　　　沙鳥淸曠墟落邈然紀之以詞¶
夾岸斜橋界山側衺延陌阡人家柴門俱仄翠螺織奇者¶
獅蹲&KR0090;跛欲起還愁踣崖門破總被老苔壽藤蝕　居民¶
燃楚竹散誕陶漁巖棲澗食帶雨閒摶埴陶侃甓前畢卓¶
甕頭窑烟四起陣雲一朶壓城黒¶
　　側犯(第二體)¶
　　　眞娘墓和扶荔詞韻¶
碧䦨干外小墳一&KR0039;衰桃黦凄咽剰綵袂飛&KR0069;化蝴蝶靈¶
旗飄復&KR0367;社火明還滅芳骨約西子吳天訴潭月　三生¶
事五更風陣陣餳簫歇耳邊怯怕枝頭又到啼紅鴂昨夜¶
聽歌石塲如雪夜臺猶缷玉&KR0426;偷節¶
<pb:KR4f0032_SBCK_009-8a>¶
　　紅林擒近¶
　　　咏佛手柑¶
芳樹來甌越名同吳下柑風調軼橙橘芳華擅閨襜玉人¶
夜凉酒醒怪底薫透紅衫此際寶鴨休添香氣十分霑¶
月底偏濯濯枕畔故摻摻佳人笑說雪山花瓣曾拈自塵¶
情未斷佛猶如此合掌長思伴玉纎¶
　　　人日雪中作¶
千斛玉塵暗萬家氷舘開海素障窗槅赩霜凍粧臺扶將¶
銀人上勝染取白燕揺&KR0107;獻歲七日剛&KR0138;偏砌就瑶街¶
阻絶挑菜侣愁極&KR0191;靑鞋何時出郭春晴好散春懷待傳¶
柑過了賣餳節近湔裙准傍溪水涯¶
　　　大鴻有西河之慼作此代唁(大鴻次子無逸/没於嶺南幕中)¶
<pb:KR4f0032_SBCK_009-8b>¶
黄蛤沉香浦綠犀惶恐灘山郡荔枝葉驛樓鷓鴣斑鬱&KR0012;¶
臺高一去瓊島水濶難還金齒細屐花間茜血灑紅蠻¶
&KR0058;女&KR0031;袖淚梅嶠百重關㯽榔椰子枉勞贈自珠官悵花¶
田草滿海天月出小籠失&KR0077;金尾鷴¶
　　小鎭西¶
　　　臬署夜坐聽前庭演劇似是邯鄲廵河一齣追憶¶
　　　　東臯舊事感賦此詞¶
小颺夜笛風碎珠十斛歌絲裊檻花輕簌此何曲翠陰陰¶
尋去如塵想處疑烟一庭幽瀑滿塲哀玉　逗紗麯漸循¶
聲細認是邯鄲曲年時景暗中潛觸瘦蛾蹙悵零簫剰管¶
耳邊又續筭來人世偏有黄&KR0413;難熟¶
　　皂羅特髻¶
<pb:KR4f0032_SBCK_009-9a>¶
　　　憇慶雲庵方丈後小軒¶
山風幾斛吹萬笏晴螺寺前堆積陰陰竹院與塵寰都隔¶
斜川外幾姓漁蠻携綠篛醉臥菱湖栅雨添濕翠怕晚來¶
偏劇　小啜僧寮茗粥&KR0135;玉川茶癖禪榻後三間茅閣恰¶
面對九龍&KR0280;脊推窗驚呌怪龍鱗都裂¶
　　有有令¶
　　　咏畵眉鳥¶
風柔日媚一盞小金籠繡&KR0277;深處墜紅苣同心結&KR0131;綰在¶
東風裡最愁他&KR0039;徑蜻蜓銜泥燕子往來容易　嬌影閑¶
臨淥水倩小玉摘相思子好把猧兒打去休攪春宵睡隔¶
花悄喚名字遠山卓氏錯認做畵眉郞至¶
　　最高樓¶
<pb:KR4f0032_SBCK_009-9b>¶
　　　登原白齋中露臺¶
䦨干外淼淼暮雲平叠叠亂&KR0280;生六街燈火烟中没萬家¶
&KR0277;幙雪中晴好樓居吟不就畵難成　弄一㑹桓伊天際¶
笛蠟一㑹稽康林下屐憐故國笑浮名興酣便擬驂鸞去¶
酒狂乍可御風行俯塵寰靑一&KR0039;月三更¶
　　驀山溪¶
　　　感舊¶
碧雲薄暮畵角誰家奏深院火熒熒好風輕翠幃微縐氷¶
輪徐上無語掩屏山金鈎瘦鮫綃透人在銀燈後　年時¶
小苑良夜曾携手低掃淡黃蛾漫垂垂玉人紅袖如今人¶
去門巷也依然紅橋口香街右一帶靑靑柳¶
　　　天穿節次&KR0081;魯&KR0056;韻(宋以正月廿三爲天穿節/相傅女媧氏以是日補天)¶
<pb:KR4f0032_SBCK_009-10a>¶
曉寒側側繡戸凉如水燈市火初收不十日春喧北里都¶
城士女結隊踏天穿珠絡鼓畵樓旗&KR0222;在東風裡　江南¶
詞客生長烟花地可惜是穠春最難忘夢華遺事倚闌怊¶
悵暗裏憶當年新雨後板橋西那處人家醉¶
　　　東溪雨中修禊¶
蝸廬蟻國不醉公何補脫㡌放狂歌自古說英雄無主携¶
朋命酒船泊畵溪東挑薺菜焙新茶飽看浪花舞　小村¶
背郭蘸綠楊千縷春事漸飄零總付與數聲柔櫓今朝天¶
氣何必定鮮新三月雨一湖風翻様蘭亭譜¶
　　　惠山泉亭看月¶
亂崖呇嶂肯放籃輿倦嗚咽夜泉吟石欄邊泠雲鋪滿携¶
將一卷陸羽鬬茶經煎雪乳碾龍團幘向松風岸　碧天¶
<pb:KR4f0032_SBCK_009-10b>¶
呌雁街鼓三更斷矯首盻氷輪心巳共轆轤争轉今宵桂¶
影休墮織綃宮人更悄夜無聲恐惹魚龍怨¶
　　　禊日感舊(悼遠/公也)¶
去年上巳正値春陰候千古艶蘭亭况歲是重逄癸丑濛¶
濛烟艇小泊畵溪東林花溜溪花皺雨濕春衫袖　今年¶
上巳滿眼花如繡又到去年春只少箇人兒携手雖然無¶
雨難道是晴天淋漓久非關酒依舊春衫透¶
　　　虎丘送春夜同顧伊人天石畱宿山中次伊人韻¶
風濤掀舞鞺&KR1861;何曾住曛黒斷人行便箬㡌㯶鞋難去堂¶
堂春盡含淚唱淋鈴鶯花數長亭路註定今宵雨　夜方¶
踰午投宿支公宇禪榻不成眠聽墻外曉鐘將度飄紅墜¶
粉何限寺門情挑燈句凭䦨語各有關心處¶
<pb:KR4f0032_SBCK_009-11a>¶
　　　南磵山房作¶
朱扉碧檻壘石支墻罅曾記鎻東風誰輕到小&KR0277;櫳下如¶
今世換松鬛枉拏雲人去久小樓空園裡梅俱嫁　支頥¶
太息此意誰知者眼底足悲歡休騁望秦臺漢瓦梅風醒¶
夢何必訴興衰閒酌酒細捶琴自把高懷寫¶
　　新荷葉¶
　　　采蓮¶
水郭開奩釀成一片湖光翠蓋亭亭扶他幾隊紅粧誰家¶
女伴采蓮歌競下横塘吹來笑語竟川霧&KR0066;風裳　日暮¶
歸來畵船猶剰餘香此際氷輪天邊又送新凉覔蓮得藕¶
心兒苦隱隱商量今宵蓮子劈來生怕空房¶
　　　本意¶
<pb:KR4f0032_SBCK_009-11b>¶
綠纈成帷江妃纎手初紉叠徧錢錢較花饒有淸芬蓮舟¶
出浦水雲寛碧到無痕嬌擎翠蓋彩鴛穏䕶腰身　風起¶
靑蘋&KR0138;低旋舉&KR0813;紛戲灑泉珠側盤瀉玉傾銀摘時須早¶
怕秋來最不宜人後湖衰柳同他一様消魂¶
　　　新霽郊外紀游¶
日麗風柔水邊天氣鮮新閒坐斜橋數完幾折溪痕酒旗¶
戲鼓怯餘寒未滿前村小紅乍乳鶯聲一巷&KR0138;匀　節過¶
收燈風光尚未踰旬粉糝疎籬誰家香玉&KR0639;&KR0639;雛晴嫰霽¶
似垂髫好女盈盈江南烟景殢人尤在初春¶
　　　踰天長郭門里許修堤被渚高榆蔭街隔水一亭¶
　　　　日放生池芰荷沙鳥頗極幽映歇馬徘徊賦詞¶
　　　　寄興¶
<pb:KR4f0032_SBCK_009-12a>¶
席㡌炎途長征事與心違歇馬溪橋拍波水鳥斜飛林臯¶
幽邈凉如雨亂&KR0039;人衣曲潭脩坂新荷短芰成圍　白板¶
&KR0031;扉茶烟輕颺漁磯小店雛鶯江南景未全非被他重喚¶
楊州夢往事依稀蜀岡凝黛迢迢送我難歸(天長爲初發/揚州第一程)¶
　　早梅芳近¶
　　　咏玉蝶梅¶
整偏佳斜更好風格那能到粉牋欲賦除是多才李淸照¶
亭亭情意厚嫋嫋腰肢小正入春陰重白處粧樓曉　夢¶
無憑愁不了從古江南道天寒日暮此意惟花堪共表文¶
犀慵再掠金鴨羞輕抱撚梅花今年驛使杳¶
　　柳腰輕¶
　　　贈妓和柳屯田韻¶
<pb:KR4f0032_SBCK_009-12b>¶
白家蠻柳絲絲軟織不盡鶯和燕釀雪輕陰塡詞狎讌况¶
遇曲中高選泥金襻蘸雨逾鮮墨花襦無風猶顫　誰耐¶
鈿筝衮遍小立在紅橋窄板文鴦薄倖靑娥憔悴鵲信沉¶
吟都變偏今夜不肯畱儂聽門前暮鴉啼斷(未數語調/薗次兄也)¶
　　千秋歲引¶
　　　壽蘧庵先生七十¶
松作龍形&KR0037;如&KR0050;大游戲神通復何礙當初揺鞭過韋杜¶
而今泛宅來吳㑹鳯凰池麒麟閣抽身快　且喜墨離山¶
潑黛且喜元宵燈尙賽萬事難消風月債茶鐺沸來同字¶
煑酒旗挑處和愁賣四時花三弄笛身長在¶
　　拂霓裳¶
　　　冬夜觀劇¶
<pb:KR4f0032_SBCK_009-13a>¶
釀寒天六街皓月盪成烟腰鼓閙騰騰雨&KR0039;打來圓銀燈¶
籠暮靄鐡撥迸秋泉映嬋娟想後堂笑語總群仙　敎坊¶
絶藝一隊懷智&KR0027;年君不醉風光&KR0499;&KR0018;十分妍醉餘偏惹¶
恨歸去不成眠忽凄然悵桐花一樹翠&KR0277;前¶
　　爪茉莉¶
　　　月夜渡楊子江¶
淼淼江天聽中流笛響推&KR0963;看一川淒爽六朝遺蹟問風¶
景幾曾無恙只隔岸建業城邊有商女深夜唱　一輪團¶
月與船頭正相向越顯出萬層銀浪十年作客筭將來祗¶
悲愴且渡江溷跡騎奴厮養學販畚兼鬻醬¶
　　　茉莉¶
暑院追凉憶炎荒軼事蠻娘圃瓊天粉地任他開落極望¶
<pb:KR4f0032_SBCK_009-13b>¶
與籬花相似更帶&KR0661;紉雪成團沿坊呌喧夜市　贑州船¶
下到吳天伴羅綺相寵愛夜堂空翠而今離散判分携幾¶
千里料幽花也怨月明如水海天冷那易睡¶
　　滿路花¶
　　　荷珠¶
紅綃水面粧碧玉波間柄低迷扶翠蓋西風勁玉人揺櫓¶
隔浦蓮歌競花面交相映戲取春纎掬他潭水芳冷　灑¶
來錯落盡向錢錢迸鮫珠圓又碎難持贈低鬟凝想總似¶
檀郞性蕩&KR0222;何時定惆悵&KR0326;船碧天早挂明鏡¶
　　　贈梵公(師住雲門工書畵/時以選詩來荆溪)¶
荷錢貼野塘竹粉粘晴砌師從何處到雲門寺零箋爛本¶
&KR0039;筆&KR0147;軒輊試將小語戲高岑王孟關卿定復何事　平¶
<pb:KR4f0032_SBCK_009-14a>¶
山堂下鴻爪依稀記北邙王與宋曾同醉(謂西樵荔/裳兩先生)重逄¶
瓶拂頓下山陽淚更欲游何地他時念我巨然小幅須寄¶
　　　咏禹門寺前一帶頺崖峭石¶
嵌空撑戸牗鑿翠支堂奥淙淙巖澑響喧銀瀑磽确谽谺¶
鐡色粘靑嶠䂖笋攢丹竈積雪層氷玲瓏原隰俱縞　或¶
爲怪鶻或作千年豹或似秋江岸晴&KR0027;曝林靑日黒山畔¶
歸樵少野火連天燒虎腥如雨瘦石此時更峭¶
<pb:KR4f0032_SBCK_009-14b>¶
¶
迦陵詞全集卷九終¶
