# -*- mode: mandoku-view; -*-
#+TITLE: 陳迦陵文集
#+DATE: 2015-09-11 17:48:09.731468
#+PROPERTY: ID KR4f0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0538-002陳迦陵文集-卷第二.
<pb:KR4f0032_SBCK_002-1a>¶
陳迦陵文集卷二¶
　宜興陳維崧其年譔¶
　山陰周金然廣庵　維岳緯雲¶
　吳江董　誾方南　宗石子萬¶
　黃陂葉　封井叔　男履端¶
　武進周淸源雅楫　姪　洢¶
　　董文友文集序¶
嘗覽昭明太子文&KR0223;及阮孝緒七畧諸書見其甄汰精英¶
裒次該雅未嘗不嘆漢魏以來離亂愈多而文章乃大出¶
也士今日蹂躝戎馬出入憂患所謂離亂者非歟而運丁¶
建安罕仲宣㶚岸之作時値湘東寡子山江南之製意者¶
文章之說抑尤難之余友董子文友少&KR0018;才名卓犖有竒¶
<pb:KR4f0032_SBCK_002-1b>¶
氣一日被酒跌蕩與余放懷述作之事&KR0176;席言曰咄咄陳¶
生子桓不云乎文章經國之大業不朽之盛事顧文質異¶
&KR0100;正變殊&KR0151;總極陶冶未導窽部子其爲予言之陳生曰¶
唯唯僕不幸有犬馬疾雖然嘗聞之矣夫言者心之聲也¶
其心慷&KR0099;者其言必磊落而英多其心窽愛者其言必和¶
平而忠厚偏俠之人其言狷詄蕩之人其言靡誕逸之人¶
其言樂沉鬱之人其言哀要而論之性情之際㣲矣是以¶
先王采風輯俗用以騐士風考政治輶軒之美播於郊廟¶
話言之懌洽於友&KR0022;此文章之所由興也今者匹婦之致¶
未便經緯文人之長彌工雕縟質愿者風人之義或缺才¶
麗者太始之奥巳漓振興而揚厲之非得淹博閎瑋如子¶
者而誰董子謝不敏因出其生平所著古文詩歌數十萬¶
<pb:KR4f0032_SBCK_002-2a>¶
言見其賦鑠班馬詩宗曹謝記序馳騁徐&KR0067;碑銘上下潘¶
陸以及表啟策論令教辯說諸體靡不犁然畢偹余讀未¶
卒業爲之太息夫文友聲名蔚起稱譽且滿天下獨與余¶
雅契最厚知之最深其爲人豪邁感&KR0099;不可一世然當其¶
䘏交游急然諾輙復纒綿婉篤比於膠&KR0238;也又從其尊公¶
先生宦遊江湘上潯陽泛洞庭登仲宣樓尋昔人作賦處¶
江山雄秀士女明媚發爲&KR0103;述葢吞若雲夢者十八九曾¶
不芥&KR0926;也近者歸自襄陽葢與二三兄弟闡明藝&KR0080;切磨¶
經術間又悼同&KR0011;之蕭朱慕昔年之亷藺當筵流涕對客¶
悲來余益知其繫心朋友綣懷倫物者矣又何怪其鋒刄¶
橫溢情思愷惻感動飛沉耶客曰是又工&KR0029;聲今夫美人¶
香草屬於君王比興閨襜奚妨染指彼夫以香奩西崑之¶
<pb:KR4f0032_SBCK_002-2b>¶
體目文友者是豈知吾文友者乎離亂之人&KR0643;寓意焉君¶
子謂可以觀矣¶
<pb:KR4f0032_SBCK_002-3a>¶
　　蔣慎齋文集序¶
愼齋先生集若干卷凡序記書啟諸雜文&KR0002;干首先生由¶
進士起家湖廣應山縣知縣奏最入掌禮垣出爲江西九¶
江僉憲旣又爲瑞州府同知尋守黔之平越府集中文在¶
黔所&KR0103;爲多維崧釐次竟作而歎曰美哉先生之文其謂¶
之夏聲乎夫夏者大也　國家以文教涵濡中外旣巳三¶
十餘年意必有淳龎魁壘之臣吐辭爲經出言成論戞擊¶
鏗鍧金舂玉應於以發揮天道經緯人事原本王教崇進¶
民風乃求之天下卒未數數見也誠不意當吾世而得誦¶
先生之文先生之文其先生之志也夫嘗見今之仕宦者¶
矣居官負赫赫名則僴然提鉛槧撡不律從文士爭尺寸¶
之譽以鳴尊奢亦常鈎棘脣吻劌鉥腸胃&KR0108;其猛鷙不難¶
<pb:KR4f0032_SBCK_002-3b>¶
與韓蘓諸大家相抹摋或諏以河渠鹽穀戸口阸塞天文¶
地利諸要術輙頭面發赤噤齘不出一語一旦太宰除吏¶
稍涉　僻距鄕國僅尺有咫雖魯柝聞邾則猶之遷沅湘¶
謫蒼梧也其視吾父老子弟猶之狙猱猨玃之不可一朝¶
居也賈生弔屈左徒之賦宗元與許京兆之書無不家長¶
沙而人桺州也其志陿故其文僿其志誹故其文懟激而¶
刺譏奚所當於&KR0105;夫匹士之藹惻者爲卽與寺人孟子漆¶
室女之屬比量而絜志乎亦甚相莚楹矣先生官給諌言¶
天下所不敢言言天下所不可不言所侃陳皆關家國諸¶
大計至於出守九江之官貴竹坦然就道不以外僚散秩¶
致其牢騷不以荒徼蠻方爲芥蔕朝則繪安上之圖夕則¶
咏石壕之吏爲憚人告哀焉有誦黄蘆苦竹於江州司馬¶
<pb:KR4f0032_SBCK_002-4a>¶
之前者先生叱之何以詩酒慁乃公若夫鈷鉧潭袁家渴¶
標新領異窮高極&KR0359;先生曰嘻落吾事矣凢先生之志如¶
此故先生之文如是其可傳也始先生爲諸生與余同舍¶
讀書有年酒闌杯&KR0044;&KR0621;角槎牙俱浩然有以自命先生旣¶
洊歷&KR0160;貴鴻筆之人爲國雲雨而余則&KR0500;落如故朝不坐¶
燕不與厠身傭保作爲無&KR0643;頼之言以自娯先生不鄙我¶
而顧哀我焉葢哀余志也若先生之志皎然不欺其文章¶
與唐陸贄宋眞德秀相伯仲則夫人知之矣先生文堅光¶
毅響絕去今人柔聲媚色嶄然有以垂後易曰修辭以立¶
其誠書曰敷奏以言詩曰辭之輯矣民之懌矣余於先生¶
之文亦云¶
<pb:KR4f0032_SBCK_002-4b>¶
<pb:KR4f0032_SBCK_002-4b>¶
　　朱㓜安集序¶
梁溪有砥行好修之士曰朱生㓜安余徃來九龍二泉間¶
四十年所見賢豪長者非一&KR1200;顧絶未知有生卽客亦無¶
爲余言生者客歲予方爲今詞&KR0223;鄒生㢲菴投我友人詞¶
卷余疾讀一過見其排奡撞激有&KR0359;&KR0050;出目作其鱗之而¶
意中間時雜數行幽澁處如枯枝&KR0482;風欲墮而不得墮也¶
又如驚湍崩㵼怒流砰磄或爲巉巗嵁崿所束縳旁穿石¶
竇而不&KR0023;自遂也余時大異之顧語鄒生定爲誰作生言¶
此武貞友朱生所爲因歷言其爲人狷介逋峭&KR0359;沉刻苦¶
刋落一切媕娿突梯諸俗習與人交落落穆穆絕不學邑¶
中徵逐子所爲以故人莫知生生亦不求人知生平著迷¶
等身凡夫山經地誌鳥篆龍文汲&KR0193;之叢殘琅函之隱怪¶
<pb:KR4f0032_SBCK_002-5a>¶
靡不穿穴其中而縱橫以出之先生試一見生其不以某¶
爲阿所好乎余聞之&KR0822;然則始知梁溪有朱生矣今年夏¶
余又來梁溪朱生過邸舍謁予與之言書卷之氣軒然露¶
眉目間岀其古文詩歌示予蒼&KR0252;雄渾自闢蹊徑余於是¶
益歎鄒生爲知人而余昨歲以詞人目生爲未足盡生也¶
古賢人才士之著名氏者兩㓜安一漢管寧一宋辛棄疾¶
管寧爲束京高士繩床皂㡌其品行甚高生之爲人庶幾¶
近之若其發爲歌詞豪頓感激擬之稼軒復何多讓千古¶
兩㓜安生一人兼之生其尚勉乎哉俗士所稱許何足以¶
盡人材生姑洸洋恣肆以自力千古焉其視天地百物之¶
情態俱於我何所增加矧區區流俗之毁譽乎哉余懼其¶
自傷不遇或頺蕩而無俚頼也爲歌猛虎行以壯之而又¶
<pb:KR4f0032_SBCK_002-5b>¶
復引滿以自豪且罰余嚮者之未嘗知生也¶
<pb:KR4f0032_SBCK_002-6a>¶
<pb:KR4f0032_SBCK_002-7a>¶
　　王西樵炊聞巵語序¶
甲辰春三月吏部王先生以蜚語下覊所越數月事大白¶
先生南浮江淮出其詩若干篇詞&KR0002;干篇令維崧讀之詞¶
則所謂炊聞巵語者是也或問維崧曰甲辰三月之事王¶
先生可謂窮矣卽有曠逹者於此亦冝無&KR0643;侘傺不平有¶
動於中先生顧日坐請室與賔客爲隱語廋語俳語孟浪¶
語且又日爲詞詞又甚工何歟維崧曰王先生之窮王先¶
生之詞之所由工也客曰吾子之遭遇可謂窮矣然自揣¶
吾子之詞與王先生之詞孰工維崧蹙然曰維崧之詞何¶
敢比夫王先生卽維崧之窮何敢與王先生比大約維崧¶
之所謂窮者不過旦夕不得志及棄墳墓去妻子以餬口¶
四方耳未嘗對獄吏則頭搶地也&KR0018;其薄藝以與賢豪長¶
<pb:KR4f0032_SBCK_002-7b>¶
者游則北里西曲之靚麗輙時時徴逐其間哀絲豪竹之¶
音又未嘗三日而不聞於耳也少年生在甲族中外悉彊¶
盛小樓前後捉迷藏及黃昏㣲雨畵&KR0277;垂諸景狀徃徃有¶
之今雖遲暮矣然而夢囬酒醒崇讓宅中光延坊底二十¶
年舊事耿耿於心庶幾不死而猶一遇也以故前者之泡¶
影未能盡忘過此之妄想亦未能中斷百端萬緒窅窅&KR0252;¶
&KR0252;如幽泉之觸危石嗚咽而不能自遂也如風絮之散漫¶
於天地間䈴茵糞溷之隨其所遇也葢維崧者愁矣而未¶
窮故維崧之詞將老而愈不能工若甲辰三月王先生之¶
窮則何如拘攣困苦於圜扉間前後際俱斷彼思前日之¶
事與後日之事俱如乞兒過朱門意所不期魂夢都絕葢¶
巳視此身兀然&KR0002;枯木而塊然類異物矣故其所遇最窮¶
<pb:KR4f0032_SBCK_002-8a>¶
而爲詞愈工客曰善窮愁而後工嚮者不信乃今知之雖¶
然必愁矣而後工必愁且窮矣而後益工然則詞顧不易¶
工工詞亦不易哉¶
<pb:KR4f0032_SBCK_002-8b>¶
<pb:KR4f0032_SBCK_002-8b>¶
　　蝶庵詞序¶
蝶庵者史子雲臣讀書處也庵外爲庭三楹由庭而左逹¶
之爲&KR0367;室又縱之則庵在焉史子葢鉏牆隅&KR0169;地而搆之¶
者也庵不十笏明窗交網綺疏欄楯備中列烏皮几一竹¶
榻一茗椀爐薫酒槍手鈔花間曁唐宋人詩詞雜置几上¶
榻則笙阮筝琶間設焉以俟能者庵之外亦不十笏甃石¶
爲砌蒔牡丹數本史子居之栩栩然適也性不善飮又不¶
能輟飮飮少輙醉醉則都無省記惟喜作小詞常謂余曰¶
今天下詞亦極盛矣然其所爲盛正吾所謂衰也家温韋¶
而戸周秦抑亦金荃蘭畹之大憂也夫作者非有國風美¶
人離騷香草之志意以優柔而涵濡之則其入也不㣲而¶
其出也不厚人或者以滛䙝之音亂之以佻巧之習沿之¶
<pb:KR4f0032_SBCK_002-9a>¶
非俚則誣故吾之爲此也悄乎其有爲也泊乎其無營也¶
儼乎其若思矜乎其若謀也乆之而若釋矣如風水之相¶
遭焉淪漣渙&KR2377;而成文也如街衢婦孺之歌咢焉&KR0414;綿滌¶
盪而成聲也葢余之爲詞也如是焉止矣及觀吾子之詞¶
湫乎侐乎非阡非陌乎何其似兩山之束峭壑窘蠢阨塞¶
數起而莫知所自㧞乎抑衆水之赴䕫門乎漩渦湍激或¶
蹙之而轉輪或磯之而濺沬乎譬之子子學莊余學屈焉¶
譬之詩子師杜余師李焉雖然毋論當世卽千百載而言¶
&KR1183;施者莫余與子&KR0002;也葢史子之言如此余因反覆其蝶¶
庵詞一卷沉吟掩抑定爲必傳又寧獨余言以爲必傳卽¶
子亦當自知之也抑吾兩人論交三十年矣嚮者腦滿腸¶
肥年盛氣得俯仰顧盻亦思有所建立乃者日月愈邁老¶
<pb:KR4f0032_SBCK_002-9b>¶
與賤俱顧猶不自持流浪於旗亭酒壚間厪厪挾紅牙檀¶
板爲北里梨園長價沉思疇昔知益不足道矣會客摭邑¶
中故事談次偶及一先軰鉅公客曰此公人品頗足傳恨¶
其生平曾作詞曲耳余與雲臣聞之皆大笑¶
<pb:KR4f0032_SBCK_002-10a>¶
<pb:KR4f0032_SBCK_002-11a>¶
　　靑堂詞序¶
甲寅春余友史子遠公疾將革呼余榻前手一編謂余曰¶
此予年來所爲詞余殁後子幸爲我&KR0117;訂焉毋使其無聞¶
於人也語嗚咽絕沉痛可悲余淚滛&KR0075;承&KR0703;下不忍應然¶
心則巳私諾之始余與遠公同里閈然遠公宦遊久余亦¶
東西南北覔衣食間歲歸率踦閭門一語耳固未嘗相知¶
&KR0359;相知&KR0359;則自壬子冬遠公魏塘歸始是時遠公新與顧¶
庵曹先生以塡詞相倡和余適與雲臣竹逸諸子亦爲詞¶
里門遠公甫抵家亟走覔余軰談詞淋漓恣肆累晝夜不¶
止一日酒半遠公&KR0108;髯抵几呼予言曰余詞成其命名靑¶
堂乎夫靑堂花之蠲忿者也余不幸生數歲而孤故居蕩¶
柝兄弟鮮所&KR0029;伶伶俜俜&KR0009;居旁郡縣姑家雖常舉於鄕¶
<pb:KR4f0032_SBCK_002-11b>¶
浮沉學舍爲生徒師非其志也戊戌之役闈中已擬元主¶
司以引嫌故卒抑置副車第一人居京師困不自&KR0643;爲人¶
畵花卉禽蟲山水竹石或作徑寸劈窠書十指䝍&KR1023;謀捃¶
拾自給墨痕粉跡輙漫漶僧寮酒壁間其所爲書間一邀¶
先皇帝咨賞問其姓名惜侍臣黙不敢應也時或諸王帝¶
胄設九賔筵以召之不肯遽至至則解衣脫㡌呌譟無人¶
臣禮而王顧愈重之所賞賚書畵狗馬無算然卒無所遇¶
也間輙飲酒而悲一日大醉齧案上椀碟大小數十器幾¶
盡穿齦齾齒裂痕侵入顴頰間流血被面坐以此得狂名¶
今刮磨乆故態禁不復作矣然不平侘傺之色顧未嘗&KR0111;¶
也酒旗歌板吾若將終吾身焉樂天知命而不憂余其以¶
詞爲萱蘓焉可乎余聞而悲之常與余輕舟委浪上下龍¶
<pb:KR4f0032_SBCK_002-12a>¶
池善權兩山其間湫洞&KR0444;黑峰崿崱屴頺谿破壠蛇虎跡¶
半人慴懾不敢登遠公則短衣杖策登頓&KR0002;飛讙呶狂笑¶
聲砰鍧崖谷間栖烏傑傑率驚起又余軰竊從北里諸倡¶
游初不令遠公知遠公輙拊掌排闥至罵公等非長者乃¶
以予爲不足與游也則相與敖弄爲小詞詞故多多又極¶
工居無何余苦滯下遠公數視余&KR0230;舍時買蓮芡薏苡饋¶
予少間又市鮭菜啖予慰勞如家人乃余瀕死不死而反¶
哭吾友也悲夫遠公疾僅後予一月其疾也亦患滯下又¶
余兩人相驩俱以詞故予於遠公没哭失聲讀其詞益重¶
傷予心也遠公有丈夫子二皆秀嶷能讀父書夫人子之¶
思其嗜也於吾親玩好諸物象犀珠玉之類極細碎不足¶
道猶必摩娑而&KR0869;置之不敢忘況詞之爲物流連唱歎其¶
<pb:KR4f0032_SBCK_002-12b>¶
魂魄猶應戀此乎評竟遂覔其子歸之¶
<pb:KR4f0032_SBCK_002-13a>¶
　　任植齋詞序¶
憶在庚寅辛卯間與常州鄒董游也文酒之暇河傾月落¶
杯闌燭暗兩君則起而爲小詞方是時天下塡詞家尚少¶
而兩君獨矻矻爲之放筆不休狼籍旗亭北里間其在吾¶
邑中相與爲倡和則植齋及余耳顧余當日妄意詞之工¶
者不過&KR0023;數致語足矣毋事爲&KR0359;湛之思也乃余嚮所爲¶
詞今覆讀之輙頭頸發赤大悔恨不止而植齋舊所爲詞¶
則巳大工今集中所載十索諸詞&KR0009;衣漢宫春詞曁酒闌¶
題壁念奴嬌詞阮亭所謂杜紫&KR0340;後身者是也植齋秀㧞¶
警悟自爲兒時卽有顔子之目迨後學益練識益老才氣¶
益噴薄而經竒賦序箴銘書記&KR0019;贊諸體出入班馬韓蘓¶
間詩則沉博絕麗擬議變化沿漢魏以訖三唐宋元明以¶
<pb:KR4f0032_SBCK_002-13b>¶
來無論也塡詞顧矜愼不多作巳足傳吾植齋矣噫自吾¶
與子學爲塡詞其歲月也不爲不多矣庚寅辛卯迄於今¶
閱二十餘年矣此二十餘年以來人事日非江河漸下昔¶
之文酒高讌尚能之乎葢同郡之內百里之間平時交好¶
有屢歲不相見者矣文友旣亡程村旋没夜深月黑經過¶
舊游覔當日旗亭北里老伶工亦寂寂無一二人在者展¶
植齋與鄒董倡和諸詞殘煤敗楮乎猶見疇昔之練裙檀¶
板也蛛絲蠧跡乎恍遇徃者之酒㾗墨汁也余能無悄然¶
而三嘆也耶然則斯詞也以爲金荃之麗句也抑亦夢&KR0160;¶
之别錄也巳&KR0002;其詩古文全集則諸先生序之也詳故不¶
多贅¶
<pb:KR4f0032_SBCK_002-14a>¶
　　詞&KR0223;序¶
客或見今才士所作文間&KR0011;徐&KR0067;儷體輙曰此齊梁小兒¶
語耳擲不視是說也予大怪之又見世之作詩者輙薄詞¶
不爲曰爲輙致損詩格或强之頭目盡赤是說也則又大¶
怪夫客又何知客亦未知開府哀江南一賦僕射在河北¶
諸書奴僕莊騷出入左國卽前此史遷班椽諸史書未見¶
禮先一飯而東坡稼軒諸長調又駸駸乎如杜甫之歌行¶
與西京之樂府也葢天之生才不盡文章之體格亦不盡¶
上下古今如劉勰阮孝緒以曁馬貴與鄭夾漈諸家所臚¶
載文體厪部族其大畧耳至所以爲文不在此間鴻文鉅¶
軸固與造化相關下而讕語巵言亦以精&KR0359;自命要之穴¶
幽出險以厲其思海涵地&KR0018;以博其氣窮神知化以觀其¶
<pb:KR4f0032_SBCK_002-14b>¶
變竭才渺慮以會其通爲經爲史曰詩曰詞閉門造車諒¶
無異轍也今之不屑爲詞者固亡論其學爲詞者又復極¶
意花間學步蘭畹矜香弱爲當家以淸眞爲本色神瞽審¶
聲斥爲鄭衛甚或㸑弄俚詞閨襜冶習音如濕鼓色若死¶
&KR0069;此則謿詼隱&KR0067;恐爲詞曲之濫觴所慮社䕫左&KR1516;將爲¶
師涓所不道輾轉流失長此安窮勝國詞流卽伯温用修¶
元美徴仲諸家未離斯弊餘可識矣余與里中兩吳子潘¶
子戚焉用爲是&KR0223;嗟乎鴻都價賤甲帳書亡空讀西晋之¶
陽秋莫問蕭梁之文武文章流極巧曆難推卽如詞之一¶
道而餘分閠位所在成編義例凢將闕如不作僅效&KR0238;園¶
馬非馬之談遑恤宣尼觚不觚之嘆非徒文事患在人心¶
然則余與兩吳子潘子僅僅&KR0223;詞云爾乎&KR0223;詞所以存詞¶
<pb:KR4f0032_SBCK_002-15a>¶
其卽所以存經存史也夫¶
<pb:KR4f0032_SBCK_002-15b>¶
<pb:KR4f0032_SBCK_002-15b>¶
　　周文夏稿序¶
余友周子文夏給假省親南還暇日挈余同游檇李會賈¶
人請其臨塲新藝行世文夏屬余&KR0039;定集旣成且屬余序¶
余曰今子之文天下莫不聞又何所事余言者雖然念自¶
總角定交以來晦明風雨歡同骨肉又少小共里閈齒長¶
於余六七歲兄不棄而以弟畜余相知之&KR0359;誠無有過於¶
余者余何可以無言夫文夏天性忠孝人也今文夏乗高¶
車駟馬而游乎里中衣錦還故鄕文章英䍡聲譽爛然擬¶
於嚴助司馬相如之徒此天下所知也文夏自二三年以¶
前生於逸樂而不離憂患長於冨貴而不殊貧賤此天下¶
所未知而亦族黨親㦤所未深知也顧余獨知之猶憶辛¶
巳年文夏尊人大司空以忤權相故被逮當是時妖異叠¶
<pb:KR4f0032_SBCK_002-16a>¶
見意㫖叵測文夏以司空㓜子年僅弱&KR0227;耳慷&KR0099;請從别¶
妻子處分後事司空公一日&KR0072;卽一日不生還耳於是冐¶
風濤渡長江則幾死山東河北大饑道路人相食則幾死¶
東平東阿間賊帥蠭起谿谷磽确白晝旌旗出没鼓角之¶
聲相聞文夏則乗一騾夜雜於王將軍之隊以行夜倉卒¶
步&KR0016;猝發人馬蹂踐&KR0016;駭而逸堕身萬馬中屬有天幸得¶
免而無何王將軍者悍將也不肯行則發七十&KR0016;衛以行¶
日將出見一&KR0016;繡旗飛鞚而至僞爲王將軍兵符欲公子¶
合兵符公子歸而因以刦公子也文夏則以計紿之遂脫¶
抵京師晝則靑衣徒歩數十里遍謁長安諸貴人白司空¶
公&KR0072;夜則槖饘入請室從司空公卧耳居無何司空公卒¶
免嗟乎可不謂難哉又數年爲乙酉江南遍地揭竿起千¶
<pb:KR4f0032_SBCK_002-16b>¶
里無人烟又冝興濵於太湖魚鹽惡少年數百人相聚澤¶
中爲羣盗一日文夏撡輕舟避地村落間道遇羣盗數百¶
人刦之文夏曰若軰之意云何曰吾軰誠無他欲公子留¶
此耳且固日望公子來也文夏曰諾則以計紿其盗長數¶
人盡縱其所掠婦女輜重以歸徐與羣盗曰若欲留我甚¶
善若固能從我乎衆皆曰諾文夏曰吾有老父在欲一歸¶
卽來耳衆又皆曰諾文夏遂逸去文夏去而轉徙流亡家¶
業資産亦畧盡又數年邑令某某者尚謂文夏世家子是¶
其家不貧思中之則以蜚語羅之法鈎連備至文夏家業¶
又去三之二文夏彌鬱鬱不自得久之謂余曰吾親老矣¶
不幸而又罹蜂螫吾安能長老牖下從子游乎雖然疇昔¶
之言則固在也遂行葢文夏爲人天性忠孝而數年以來¶
<pb:KR4f0032_SBCK_002-17a>¶
患難貧賤又如此文夏旣巳貴而余者家居田獵乆又横¶
遭世口語作客吳越間文夏念故人擕之廣桺車所以慰¶
勞周旋者如同姓然然則非生於逸樂而不離憂患長於¶
冨貴而不殊貧賤者安能殷殷於布衣昆弟之歡&KR0002;此也¶
若夫文夏之文則天下所共知也¶
<pb:KR4f0032_SBCK_002-17b>¶
　　路進士詩經稿序¶
客問於陳子曰詩何以列於經也陳子曰先王之設詩也¶
將以宣美教化扶進治術倡導性情疏解鬱閡是以忠孝¶
之㫖温厚之思莫尚於詩也詩之爲體始於風夫風者起¶
於閭閻井臼之間匹夫匹婦男女勞苦之際馴之被乎謠¶
俗逹乎郊廟感君父而致鬼神葢其義如風然披拂肢體¶
流暢心志舒徐浸灌而莫知所從來故謂之風也由是而¶
爲雅頌無不沿於風故曰詩之體始於風也若夫詩有興¶
有比有賦夫人之爲詩也正言之不如其反言之莊言之¶
不如其寓言之緣事感物伉&KR0033;懟激以言之不如觸事善¶
變流連擬似以言之今試瀏覽三百篇出乎賦者什之三¶
出乎比者什之二出乎興者什之五則又謂比賦始於興¶
<pb:KR4f0032_SBCK_002-18a>¶
焉亦可也客曰吾子之言詩詳矣意所爲詩必能審音按¶
律諧曲赴節如漢魏以來曹劉沈謝諸家而後可今之爲¶
詩者流治一先生家言屈首比偶湛溺帖括習章句而掇¶
世資豈與古之言詩有當歟子豈更有說歟陳子曰固矣¶
哉客之說詩也今之詩猶古之詩也今之揣摩呫嗶而爲¶
詩猶古之吟謡趨艶而爲詩也聞之諸先生儒者治一經¶
則思&KR0023;一經之用然則詩之列於學宫也非僅爲摹繪牽¶
綴淹麗奥慱遂足以成名也務使詞必稱意格必稱理舉¶
凡悲歡愉戚幽離蕩徃之境與夫鳥獸草木詭竒變譎之¶
狀一切澤之以正大而規之以和平天子採其聲可以定¶
樂君子聞其音可以觀化孰謂今之制義非延涓之能事¶
䕫曠之極致歟客曰然則今之世治詩者多矣能爲詩者¶
<pb:KR4f0032_SBCK_002-18b>¶
幾何人陳子曰夫弘正慶曆諸先正尚矣遠者更僕不勝¶
數近則雲間陳黄門先生詩藝衣被天下爲制舉之神臯¶
毛鄭之宗匠乃其教又徃徃而絕也吾里中有路枚元進¶
士其爲詩藝也窮研盡態尋變入神屬詞比事引啇刻徵¶
當其棲氣於毫芒之表歛才於抄忽之端&KR0872;不役采練不¶
損格雋不累道&KR0007;不堕理故其爲十五國風也貞&KR0075;奢儉¶
如葭&KR0069;之應律也其爲雅也抑何其禱而非夸誹而不怨¶
乎其爲三頌也穆乎有明堂淸廟之象焉曖乎有祖功宗¶
德之遺焉先是枚元爲諸生其於詩童而習之殫精而治¶
之及舉於鄕上計吏車猶寒暑吚唔晝夜繕冩丹鉛筆札¶
經營&KR0228;淡無異於爲諸生時葢又三閱歲而成進士枚元¶
之爲詩文庶猶古之詩乎若予也少不如人㓜而輕世每¶
<pb:KR4f0032_SBCK_002-19a>¶
玩情於技藝間溺慮於淸狂驅筆所之徒成雕繪及其壯¶
也摩娑五陵之隊馳逐三河之塲一應制科主司不言其¶
工卽予亦自憎其非工也者倘所謂天焉非耶客唯唯而¶
退時進士伯兄吏部先生方與予爲詩賦之交而進士梓¶
其詩藝亦屬予讐校其篇首當有序遂書與客問答者以¶
序之¶
<pb:KR4f0032_SBCK_002-19b>¶
　　陳石書姜子嘉制藝合刻序¶
士不幸具班張崔蔡之才屈首陋巷隱約無窮時而求以¶
有聞於世也實難甚者轗&KR3116;日久思智亦詘才慮荒謝榮¶
&KR0160;邈然昔人云窮愁之言易工窮愁而言工吾以爲窮愁¶
猶未甚耳洵窮愁奚能工也以吾觀友人石書陳氏子嘉¶
姜氏不然石書瑰偉英博文章高曠卓犖夭矯傑然以古¶
作者自命爲當世所推服者二十餘年念生平一二故人¶
皆巳掇高第位通顯朱丹其轂輿從甚都而石書以諸生¶
&KR0500;落如故不得已而覊遲困頓於逆旅間然石書與予酒¶
酣嚄唶作蔡澤凉亢語謂冨貴吾所自有也窺其意不恨¶
子嘉與石書同舍十餘年生平温厚淳謹才鋒內歛天下¶
一切可驚可喜幽離駭愕鳥獸草木神鬼誕譎之變幻舉¶
<pb:KR4f0032_SBCK_002-20a>¶
無所動其中發爲文章&KR0444;然而&KR0359;爽然而秀按部就族&KR0002;¶
輸般之薈其指端而不敢少溢於尺幅也誠有當世所不¶
可及者余病矣年齒壯盛憂患紏&KR0414;鮮民之生禽喙苟活¶
猶不自愧悔而腆涊脂韋於當世三尺童子皆羞稱之然¶
則所云窮愁益甚而言亦不工莫有如陳生者冨貴則顧¶
盻英竗貧賤則顔色闒茸是惟逹人爲能感&KR0099;以自&KR0108;耳¶
行名淪沮一不如人而搦管序二子文二子其謂我何¶
#+PROPERTY: JUAN 2
#+PROPERTY: FILE SB04n0539-002陳迦陵文集儷體文集-卷第二.
<pb:KR4f0032_SBCK_002-1a>¶
陳迦陵儷體文集卷二¶
　宜興陳維崧其年譔¶
　長洲汪　琬鈍菴　維岳緯雲¶
　秀水朱&KR0212;尊竹垞　宗石子萬¶
　　　　　　　　　　　　　男履端¶
　　　　　　　　　　　　　姪　洢¶
　頌　書¶
　　平滇頌¶
恭惟　皇帝陛下履㤗承乾繼離出震春温秋肅德符蒼¶
昊以俱穹西被東漸績比黃輿而並博巍巍蕩蕩帝德難¶
名祗祗威威皇靈有赫&KR0056;雲似葢景團姚后之鄕甘露如¶
珠曉湛姬王之甕聲教訖九圍之丙典章邁百辟而前固¶
<pb:KR4f0032_SBCK_002-1b>¶
巳遐陬異域獻狀鴻臚絕徼殊&KR0022;編名屬國騐東風而受¶
隷碧砮&KR0182;庭測海水以來王赤車集闕者矣獨此狡焉忘¶
其蕞爾㐫踰射日乆倔强於九隆六詔之間惡甚詛天漸¶
咆哮於㽛町哀牢之國始也兎惟營窟俄焉虎乃&KR0018;嵎加¶
之羣籓逞犄角之圖因而三蘗鼓連雞之&KR0020;杜&KR0758;之衆不¶
過流民馬騰之軍無非乞活髦牛筰馬遘此淪胥靡莫苴¶
蘭遭斯荼酷此則普天率土咸切同讐&KR0018;氣含靈無非共¶
憤三辰之所不佑九伐之所必懲然而　帝曰無庸　皇¶
惟不怒彎雄弧而誓將首殱蛇豕聲援&KR0029;長劍以興師先¶
剪蚍蜉種類蒼頭長鬛叱咤風雲戰艦戈船慿陵霄漢蠭¶
旗西指則殽函之千嶂都開犀甲南征則甌粤之百城齊¶
下一揮靑兕交廣歸誠再濯黃龍巴巫效命屬渠魁之稔¶
<pb:KR4f0032_SBCK_002-2a>¶
惡㝷巨憝之逋誅王敦䟦扈詎漏天殃蘇峻梟雄先嬰鬼¶
僇爰是梯衝亂舞以蹙危疆鼔角狂吟而追枉矢霆轟電¶
&KR1154;影翻鐵索之橋海走山飛聲振銅標之柱毋波雜種立¶
致土崩莊蹻何人終於獸駭遂以康熈二十年十月二十¶
八日恢我邊疆入其郛郭&KR0214;尤肩髀狼籍於&KR0359;溪宻箐之¶
間袁尚頭顱顚踣於&KR0201;谷殘崖之次惸惸狂穉赴此&KR0069;釘¶
孑孑童騃隨爲&KR0577;&KR0701;&KR0526;僮萬指歡呼於葛相祠邊蒟醬千¶
甖大酺於㸑王碑下山川重秀天地再淸葢逆賊吳三桂¶
者勝國㣲員前朝末將向者蹠穿膝&KR0064;原無勃蘓報主之¶
誠當時擊楫臨風寧同祖逖動王之志徒以耽情優笑蠱¶
慮妖滛石崇之嬖幸辱在兵間羊侃之侍人歸於幢主窮¶
而投我饑則附人魯國&KR0390;牛之惡肇始童牙魏時司馬之¶
<pb:KR4f0032_SBCK_002-2b>¶
心彰於行路且夫圈牢小物祗工鳴吠之長縧鏇微姿僅¶
備驅除之用本朝坦懷覆幬大度優客本無疑忌啟漢皇¶
信越之嫌并鮮雄猜召明室胡藍之釁是卽處之冗散猶¶
當衘感如天秩以寛閑尚足&KR0041;羞入地何況非親非懿&KR0194;¶
被山河爾公爾侯&KR0564;侔帶礪爵冠樊酈而上名叅㓂賈之¶
班毛郕魯衛視彼親籓羽葆旌旄升於大國國恩巳甚天¶
眷原奢而乃妄矜螳臂濫干赤族之誅恣効鴟張自作湛¶
宗之孽假&KR0427;竊以肆其無&KR0643;作披猖以益其老悖危亡相¶
續糜爛爲期能無刋之九鼎凖檮杌以同奸鑒在千秋與¶
共吺而比慝者歟臣欣逢盛事敢矢雅音頌曰¶
於爍皇淸孚於函夏爟火升烟&KR0778;蕭奏假鳬人縵樂笙師¶
吹雅萬&KR0022;棣棣執&KR0508;侑斚(一/章)臘&KR0021;而膢旱&KR0021;而雩隴多馴¶
<pb:KR4f0032_SBCK_002-3a>¶
雉澤有騶虞誓衅爾甲誓卧爾枹曰靡有孽苞庶同奠厥¶
家(二/章)遏彼蠻髦竄於炎荒梗我聲教侮我&KR0595;章弗賔弗庭¶
爲蟊爲痒曰爾居維何昆池瀾滄(三/章)昆池浩浩育此鯤鯢¶
瀾滄漼漼舞此酼雞糜我芻茭哀我旄倪誰生厲階八年¶
於斯(四/章)帝赫斯怒爰&KR0108;厥武䖍劉貙豕張皇虓虎蹙蹈巴¶
巫騰驤荆楚百萬紏桓屯於城下(五/章)匪堅曷攻不攻而摧¶
匪峻曷踰弗踰而開降其脅從殱彼渠魁㸑舞渝歌山呼¶
子來(六/章)㨗書宵奏敬告山陵類於上帝時我嘗烝紫&KR0395;&KR0821;¶
呵隨風而升凟鬼嶽祗恍怳凌兢(七/章)乃赦天下俾大歡喜¶
復租賜爵刷摩垢滓甿蜡於郊商歌於市皇淸有祜於萬¶
年祀(八/章)¶
<pb:KR4f0032_SBCK_002-3b>¶
<pb:KR4f0032_SBCK_002-3b>¶
　　醴泉頌(代)¶
總督三省尚書白公&KR0043;應鈎陳星&KR0292;&KR0160;葢弓刀褒鄂從龍¶
居日月之鄕甲第崔盧躍馬得風雲之氣陶太尉門地尤¶
高專作八州之督郭令公班資最貴親總九路之師籌邊¶
而玉帳摩天料武而金笳沸地於是盧龍城上獨設雄關¶
&KR0240;鹿州前還開策府矧㡉海實神京之臂指至宛雒尤天¶
下之咽喉齊宫魯殿悉凛兵符滎澤敖倉咸遵節制&KR0002;恒¶
嶽若岱嶽若嵩嶽朱旗殷日一歸綂轄之中爲冀州爲兖¶
州爲豫州鐵&KR0016;嘶風羣在指麾之下公則朢重甘霖化弘¶
時雨躬斟大斗以膏&KR0112;苗手挽銀河而洗兵馬亷泉不竭¶
吏民沾濯漑之需古井無波掾佐飮汪洋之度無何而邑¶
多眢井㕓盡醎泉公於署旁親加相度畚&KR1257;甫及渟泓巳¶
<pb:KR4f0032_SBCK_002-4a>¶
盈先是我公曾徵吉夢陽休之將登三事夢見蓮花逹奚¶
武正典同州夢邀甘㴻公則天&KR0445;聖水兆始他年神灌香¶
河祥呈今日甘同玉女之漿淸比康王之谷徘徊嘉歎顧¶
而樂之夫橘井鮑姑徒誇諺誕球欄綺&KR0428;祗葢奢靡靡有¶
當於休嘉究何關於盛德至夫張陸二宅井以人名瑯琊¶
兩山泉因釀著亦第文士之風流詎屬名賢之感召若乃¶
廣利&KR0983;師㧞佩刀而山泉自出耿恭疏勒正衣&KR0227;而井水¶
橫流忠誠動夫天地語豈誣乎志氣協於高&KR0359;公其是矣¶
爰則繞以宎廊沓之銅甃鏤楹髹楯垂鏡裡之&KR0031;虹素綆¶
銀床舞天邊之獨鶴時乃上日落成羣僚戾止鞾刀夜壓¶
數碣石之雁飛閣道晨游看滹沱之木落兵欄月冷盧從¶
事因而賦詩壘府星高鮑叅軍於焉命酒欣茲盛事廣以¶
<pb:KR4f0032_SBCK_002-4b>¶
流傳某忝屬員恭爲斯頌頌曰¶
於爍皇淸介茲祉福上帝命之奠乃九服地不愛寶天用¶
降康白鱗萃囿朱英集房桓桓我公出鎭燕涿左綰淄靑¶
南襟穀洛我公至止文恬武熙含和飮德浥我嘉師非惟¶
浥之又滲漉之雨澤瀌瀌復汜&KR0500;之祁寒暑雨我公是咨¶
木穰金饑我公是毗水匪資車旱匪資皮我公在焉康斯¶
阜斯三江旣導九河旣釃北通朱戸南曁黄腄溝鮮捶&KR0902;¶
士醉而僛城無&KR0018;汲百雉䯱髵瀼瀼湛露爰降於軒匪降¶
於軒有命自天帝則惎之神爲告焉何以餴糦冽彼汍泉¶
石乳遜飴天漿失鮮公拜而受以祀以禜眷彼鴻濛食兹¶
溟涬餙以文石縆之修綆斟之酌之井渫用慶瓴甋旣周¶
豐碑屹然我人作頌億萬斯年¶
<pb:KR4f0032_SBCK_002-5a>¶
<pb:KR4f0032_SBCK_002-6a>¶
　　與吳駿公書(代家大人)¶
明公人倫淵岱風雅鼓吹當今之王茂弘謝東山也僕素¶
承家學訪季長於扶風揖蔡公於洛下獨以未得見明公¶
爲恨芳&KR0160;終緬裁明月以叙心玄輝自遐佇白雲而抽志¶
中懷藴結如何如何惟是諷詠歌詞不去口實昔年白下¶
洛陽嘆羡於舒章今適吳閭琵琶服膺於聖野又何異拍¶
&KR0477;厓之肩把浮丘之袖符其霞舉乎僕丁辰不偶遘遇孔¶
艱沈約&KR0321;圍自憐憔悴徐陵宗族何處飄蓬然而見銅雀¶
之花飛不無述作値南皮之雲散閒著篇章所朢明公相¶
爲賡嘆則彦升之感不擅曩時虞翻之傷永消今日矣又¶
近者石城諸友爲雷周二公立祠於正學先生墓側耑懇¶
名篇一爲碑記庶幾莫愁湖上時來堕淚之人金陵縣前¶
<pb:KR4f0032_SBCK_002-6b>¶
長種還䰟之艸數行仰凟筆與神俱明公義切塤箎言敦¶
蘭&KR0581;修卞壺之墓自有&KR0359;情答秣陵之書當爲極筆又無¶
煩覼縷也¶
<pb:KR4f0032_SBCK_002-7a>¶
　　與芝&KR0354;先生書¶
籍甚芳&KR0160;彌勞眷戀才慚枚叟虗邀梁孝之知曲豈王郎¶
曾入謝公之聽憶山川之綿麗當賔從之淸新抽毫於臨¶
春結綺之旁授簡則&KR0067;信徐陵之&KR1200;荀家羣少夜夜薰香¶
何氏諸郞朝朝傅粉奚圖下走亦遇明公依劉於石子崗¶
頭御李於莫愁湖上嗟乎生也不辰㓜遭離亂陸機去國¶
竟逢吳室之亡伍員知幾預料越兵之入對成孔雀自悔¶
才華賦就鴛鴦尤増離别於是撡絃泣下搦管悲來北渡¶
蕭綜時聞落葉南歸苻朗每見江流客自傭奴鮮擊堂前¶
之筑人非太子能吹天上之笙固巳箭泣長揚豈但河悲¶
酸棗自别以來心焉如掇朝看分野但&KR0033;牽牛北朢關河¶
莫逢征雁恒衘觴而屑涕閒引鏡以廻腸不自知其爲愁¶
<pb:KR4f0032_SBCK_002-7b>¶
不自知其爲苦也僕之侘傺巧曆莫算縁其遘閔厥亦有¶
三僕家珥貂蟬世叨恩澤丹輪絡繹人傳王謝之門白塵¶
連翩世曰袁楊之裔而壯逢淪賤晚會流離鐡籠宗人翻¶
欲湛田單之族葛衣公子空思謁任昉之賔豈衣冠之&KR0223;¶
自昔原開而門第之科於今永閉斯僕之自恨者一也許¶
子將月旦士林郭有道人倫東郭僕之祖父庶幾似之屬¶
漢祚之將衰乃黨人之不競部分南北盡是房周京異東¶
西誰爲&KR0051;鄭而天心稔亂人事多携洛陽市上未燃董卓¶
之臍&KR0051;陽城中尚䏷&KR0160;元之目遂使合浦之珠巳盡成都¶
之卜何從斯僕之自恨者二也王㣲文藻毎嘆途窮謝眺¶
才情屢嗟運盡於茲爲烈自古巳然僕渉筆輕&KR0160;持身狂¶
躁少工聲律不嫻内則之篇長憙詩歌夙昧歸藏之作形¶
<pb:KR4f0032_SBCK_002-8a>¶
容臺殿則思竭於靈光體勢虗無則巧窮於景福而日月¶
不居性靈坐夭蘭陵蕭繹懴彼文人楚澤靈均歌夫司命¶
斯僕之自恨者三也以斯三故積有百端加以崔亭伯宴¶
歲多憂張平子閒居不樂學元龍之豪氣難卧高樓豈敬¶
仲之後人慣奔他國江淹賦别衛玠言愁吁其悴矣能不¶
悲乎閣下虎視帝京鷹&KR0045;上國行矣雲&KR0151;勉旃天路江南¶
草長特郵季重之書冀北花飛朢報休璉之札¶
<pb:KR4f0032_SBCK_002-8b>¶
<pb:KR4f0032_SBCK_002-8b>¶
　　上芝&KR0354;先生書(辛亥)¶
載别旌門四更蓂莢感知慕德泣更劇於虵珠怨老嗟卑¶
身竟同於燕石馳惶無地哽懼自天譬之越禽戀燠終思¶
近日之鄕代馬衝寒恒有凌颷之氣人之情也能無歎乎¶
粤自南陽雉雊陳寶雞鳴日月炳乎八紘乾坤奠其四極¶
恩波湛濊北通弱水之&KR0022;瑞氣昭囬東被無龍之國凢夫¶
禀氣靡不蒙&KR0268;獨有文人善於失職餘姚書佐不無拾橡¶
之時丹陽布衣或&KR0011;翳桑之客而崧薄劣猥荷帡幪予以¶
吹&KR0821;長其聲價此則蜹毛蚉翼悉藉生成枯木朽株咸歸¶
雕餙頌颺曷極銘鏤奚言自入中原於茲三載託貴游之¶
後乗厠幸舍之末行徧歷兩河頻經八郡百凡風緒彌觸¶
悲辛&KR0643;借叢談以資撫掌&KR0099;自蛾飛玉塞蟻潰金堤旣七¶
<pb:KR4f0032_SBCK_002-9a>¶
聖之路迷亦百王之道盡漢臺&KR0051;闕共廢壘以縱橫伊鼎¶
姜璜並頺垣而蕪没兎苑賦詩悵鄒枚之不作吹臺縱酒¶
盻高李以何從復奚言哉此固然矣若乃邯鄲爲游俠之¶
魁朝歌乃輕&KR0160;之窟玫瑰作墄東京樊重之家玳帽爲梁¶
西洛石崇之宅或奕洛瓌之所割據或賀六渾之所攘竊¶
三條夜啟游&KR0016;歌鐘五劇晨開販脂削脯此皆歷代名都¶
累朝勝域今則空餘風月無復綺羅淇泉罕巧笑之人趙¶
國乏報恩之士魋肩齲齒卽曰洛陽女兒葱肆餅傖便是¶
叢臺年少詎堪揚扢徒滋閔嘿是以刻意矯除刮磨豪習¶
&KR0012;行峭厲消耗壯心抱螙簡以終年託螢編而永日玉杯¶
一卷珠海千凾非狷非狂如是而巳所幸學善陸沉性甘¶
徽纆賔從念劉禎之疾主客知原憲之貧濁酒素琴差無¶
<pb:KR4f0032_SBCK_002-9b>¶
患苦宵鐘夜漏&KR0643;用襄羊以此自寛毋煩相譬且夫楚腰¶
信美不登展氏之床秦&KR0498;雖工難悅趙王之耳何則意脗¶
者易爲容而情乖者難爲洽也是以越石抵掌於晏嬰之¶
側於期搤腕於慶&KR0056;之前魏齊亡命乃客虞&KR0056;鬷&KR0824;不&KR0643;¶
爰投羊舌無他素&KR0041;根柢之知則畧其疻痏夙荷優容之¶
雅則假以羽毛耳崧之藉庇廿餘年矣不幸崩摧酷遭割¶
罰年逾知命尚乏嗣㣧巳成張壯武之心疾時類羊南城¶
之淚流巳於啇丘擬置一媵非云曼倩之小妻&KR0643;比樂天¶
之粗婢或者李家先德尚産衮師阮氏淸門將生遙集蓬¶
頭歷齒妄思以買得爲名執繖擎箱謬計以醜奴作氏然¶
而客本畏人居尤不易必頼汝南長者&KR0194;以輜軿許下羣¶
公&KR1183;之談論此其萍跡或免蓬科倘有高軒入魏幸言朱¶
<pb:KR4f0032_SBCK_002-10a>¶
亥於市中至於絳綬游吳願述伯鸞居廡下用茲仰凟伏¶
冀台&KR0268;更有鄙懷綂祈尊鑒崧以盧蒲髪短燭武精亡處¶
處揶揄年年毷璪正使石塡武擔詎塞愁倉土運&KR0058;陽難¶
平恨棧瑤姬無掃塵之竹玉女寡洗頭之盆將畵葉公之¶
龍遂牽荀息之馬雖復井公縱博寧能索&KR0015;於仙家卽令¶
鍾子刺船詎便移情於海上方今成均廣闢石鼔弘鳴六¶
舘之側&KR0018;笈者三千四庫之旁横經者十九若&KR0023;策其謭¶
劣竭此涓埃一觀太學之碑便脫諸生之籍未知此語果¶
合事冝佇朢台裁以爲進止嗟乎來日大難獨居不樂天¶
上之愁萬里人間之怨千年困豫且之赤鯉猶然仰沫於¶
&KR0477;波燒㸑下之焦桐尚爾驚䰟於妙曲辭寜叙意書不宣¶
心維崧頓首¶
<pb:KR4f0032_SBCK_002-10b>¶
　　與葛瑞五書¶
弟束髪藝林卽奉賢豪長者歡日從江左諸公訪西曲之¶
翠蛾馺娑宫外問東隣之羅韀&KR0007;武湖邉彷彿&KR0160;林之游¶
依稀壽光之彥比來年齒壯盛世故横决欲如疇昔無復¶
事理何圖梅福尙存管寧無恙得與足下一晤於鹿城再¶
見於虎阜豈非亂離之快事知巳之美談乎别來情狀益¶
爲落魄覊遲北府萍梗南徐都無樓䕶之鯖空有馮讙之¶
鋏龍仙足下其又何言夫花栖簾幌庭謝綺羅竟陵所以¶
發此哀音孟嘗於焉和其悲曲僕自惟神氣淸羸精魄散¶
佚朞功無强近之親肺腑乏交游之&KR0020;竊見夏存古華亭¶
年少鋩掩金刀侯智含上谷才人泉埋玉樹弟又何人以¶
堪長乆縱復翩反樽爼之間含吐宫啇之末焉能與楊雄¶
<pb:KR4f0032_SBCK_002-11a>¶
<pb:KR4f0032_SBCK_002-12a>¶
　　與周子俶書¶
捧讀足下東岡文集體格高邁筆徑奥崛崔亭伯馮敬通¶
之亞也又誦東岡詩集麗而有則怨而不傷味此雕音玩¶
其妍手非陳黃門後一人耶崧不敏浮沉鄕曲拘牽文墨¶
又以㓜遭疾病長經戎馬無王粲依人之策而有禰衡傲¶
物之累寡陸機入洛之志而抱沈炯思鄕之哀用是文思¶
蕪落行事穢賤竊附孔門盍各之義私有&KR0103;屬&KR0643;代萱蘇¶
旣而思之丈夫生不遇時終不願托三寸柔管與徐孝穆¶
宫體江總持艷曲爭優劣也足下雄文麗製掩映江左盤¶
龍慷&KR0099;餉阿杜之&KR0031;&KR0107;公瑾風流顧小喬之一曲君家故¶
事豈與鄙人弇陋揆其嘆息者矣弟近托跡蘭陵旅舍花¶
飛覊樓月落貴里毛生居近蘼蕪之巷西陵卞女家隣荳¶
<pb:KR4f0032_SBCK_002-12b>¶
&KR1958;之街弟於是聽銀箏於倡舘投錦瑟於香奩未免有情¶
奚能不恨所以匆匆尺素未遑爲足下竭其思致少&KR0182;歡¶
樂者以此¶
<pb:KR4f0032_SBCK_002-13a>¶
　　答冐辟疆先生書¶
桃葉渡頭莫愁湖上論心浹月把臂連宵申之風雨之盟¶
重以雲天之&KR0105;雖漢室公&KR0056;莫憐王粲而長安故舊猶問¶
何戡以至追陪&KR0067;亮之樓出入石崇之谷池臺歡讌則陸¶
孔連鑣歌舞游從則&KR0067;徐並轡身雖離亂快極生平一别¶
經年何常不嘆念江淹於天末似有羅人眷謝眺於雲中¶
微聞弋者旋知康吉奚俟欣榮計孝穆欲&KR0009;李那之箋旣¶
魚書苦短卽趙至擬命稽康之駕復雁路愁賖兩者躊蹰¶
寸心緯繣適因他事滯跡吳門猥荷隆情枉煩蘧使憶昔¶
歌驪之日亭曰勞勞睠言執手之時誓成旦旦臨岐一慟¶
行路爲悲崧實有心敢忘夙諾卽如今歲心結成言學虞¶
&KR0056;之著書纒懷閉戸媿長&KR0056;之作賦息意行游徒坐管寧¶
<pb:KR4f0032_SBCK_002-13b>¶
之床未設馬融之帳況當命至能不神馳祗以婁子江邊¶
欲訪東山之墅闔廬城內尚淹北海之樽朝旋里門夕發¶
䢴上斷不稍延晷刻屢積諐尤也拜嘉星晚謹登鮑叔之¶
金擊汰露初竚見陳樽之轄書成對客悰繫各天¶
<pb:KR4f0032_SBCK_002-14a>¶
　　與周櫟園書¶
南薰洊至屢枉瑶&KR0160;旣隆加璧之施又荷捐珮之雅循環¶
來㫖端緒緬然乃當魚雁之來正有犬馬之疾筆札雖具¶
驅染未閑茲者金風薦爽畧可勝衣玉露初零差能滌硯¶
謹遵明教作頼古堂赤牘鈔序一篇囑彼行厨納之記室¶
所愧質同燕石難爲和氏之珍材豈豫章謬入鄧林之&KR0223;¶
高山在朢盻畵㦸以相思淥水非遥撫金徽而自惜時方¶
秋也人曰歸與後有嗣音更希作報¶
<pb:KR4f0032_SBCK_002-14b>¶
<pb:KR4f0032_SBCK_002-14b>¶
　　與吳漢槎書¶
弟才思誕逸姿制曼落又常卧疾同於趙岐閒居甚於潘¶
岳用是頺放靡所&KR0103;製緬遘芳徽&KR0359;相欽嘆夫風騷逓降¶
厥有淵源雅頌以還非無堂奥吳歈越艷匪擬古不爲功¶
漢樂唐謠惟諧聲乃爲妙今有苦寒大謬明遠之篇游仙¶
盡失景純之步李陵河上之作未極&KR0414;綿崔顥房中之詩¶
實乖輕薄雖工倩盻不嗣風人總騁宫商奚關才子僕懷¶
此恨積有歲年何圖今日遂見作者嗟乎漢槎上下數千¶
年屈宋以來徐&KR0067;而後雖鴻文麗製不絕於時而亮節驚¶
才罕聞於世僕旣幽懣惑溺浮沉蕪穢久歇性靈長辭篇¶
翰而一二海内名賢黃門蘭摧舍人玉折方檢討吹簫而¶
乞食吳&KR0021;酒挾瑟以陽狂縱有音容幾於星散其他姓氏¶
<pb:KR4f0032_SBCK_002-15a>¶
靡不蓬飄吁其悲矣心傷悴矣然而德隣不孤伊人尙在¶
魏交讓發&KR0872;於海隅侯武功蜚聲於江表&KR0160;亭年少大有¶
才情西陵諸子都饒風格方今戎馬蹂躪人物散失毎遇¶
一賢何常不嘆況我足下素愛王&KR0182;之論極憐&KR0067;信之哀¶
僕所以願同&KR0359;詣共扶絕業者矣冬間别後准擬卽過松¶
陵而到處淹留旋歸桑梓鬬雞之社日相牽挽會獵之約¶
未遂心期總俟春間定成良晤臨文&KR0009;意不盡願言¶
<pb:KR4f0032_SBCK_002-15b>¶
　　答毘陵友人書¶
維崧頓首自頃世故暌携心期契濶猥承壇玷濫厠敦槃¶
蒙彼丹黃長茲毛羽維崧幸甚不意近者移書飛翰連名¶
累牘發凾伸&KR0083;疑懼交并㝷思形跡大相紕繆卽有事體¶
了無故實夫維崧山中鄙人耳吹簫屠狗少足淸狂販繒¶
削漿近仍落拓固已握醴陵之筆不禁悲來聞子敬之琴¶
何辭泣下諸君子以維崧素稱家學薄有浮名收之品類¶
之中賜以齒牙之末謬矣謬矣徒以析胆剖肝誓言頗重¶
乗車戴笠義分猶隆勉餙菲葑上承高厚絕未嘗敢自相¶
離異致來諄切也夫陳餘去趙不無意氣之嫌樂毅辭燕¶
間有風雲之朢弟於二者旣以無之卽有他焉未聞命矣¶
夫朋友之道異於委贄氣分之感重在班荆&KR0002;以越境之¶
<pb:KR4f0032_SBCK_002-16a>¶
交來相誚讓投軀之後槪絶心知或以再預南皮重盟北¶
杏爲崧罪者則益未敢信也崧自結髪以來與賢豪長者¶
游十餘年矣今日以後豈無王貢之知卽今日以前大有¶
孫周之契不可云一經息壤便作參商再過山陽都成寒¶
暑於期刎頸本屬新歡聶政屠腸尤關&KR0043;好若以當年矢¶
天指日視若子虗則今茲拜母登堂旋爲昔者諸社兄又¶
何得以敦茲舊雨爲間我新交乎至於同盟之事畧去猜¶
疑一室之間惟圖繾綣灌夫杯酒旣可相忘藍田捐忿何¶
難不復不祥姓氏乆爲刀爼之人無頼行藏甘作馬牛之¶
應䦧牆同室受之如飴關弓其兄有如此日耳大抵風颷¶
斫起始於貴邑初因文友遠出遂致輈張猥積涓塵頓成¶
海嶽弟所以進此一言者所患不在於陽羡所繫首在於¶
<pb:KR4f0032_SBCK_002-16b>¶
毘陵若諸君周旋如舊何爲下邑頻煩陶侃之旗苟吾盟¶
金石不堅豈獨下走偏割管寧之席相提而論情理甚明¶
痛哭而談涕淚交集不然昨日弟兄今茲胡越一門之內¶
自極兵威翩其反而何嗟及矣主臣¶
<pb:KR4f0032_SBCK_002-17a>¶
<pb:KR4f0032_SBCK_002-18a>¶
　　答周夀王書¶
夀王足下昔臨淄答公子之書僕射報故人之札枚臯淹¶
麗叙懇欵於篇章謝眺淸&KR0160;譜中誠於牋奏以及曹家二¶
妙蕭氏諸王李那塞北之篇丘遲江南之作上下曩徃代¶
有其人千餘年間若斯而已何者明月不投於瓦礫梗柟¶
不列於朽株過高唐而效其謳歌游睢渙而師其&KR0872;繢珠¶
玉以並御爲榮宮啇以同懸爲樂也足下汝南閥閲江表¶
聲&KR0160;許&KR0007;度之淸通裴叔則之名理景顧則以李膺爲師¶
趙至則以&KR0286;康爲友樂㫖潘筆固已萃爲一人轢謝凌顔¶
奚得離爲二美何圖中路濫及鄙人辭㫖慇懃情文剴切¶
夀王足下文人相輕自古有之況在今日尤可歎息憶昔¶
檇李共相締結刻覈文史考据經術孫龍堅白之辨晰其¶
<pb:KR4f0032_SBCK_002-18b>¶
源流白虎同異之解闡其堂奥興公賦體赤城之霞氣十¶
重子山序言&KR0007;武之明珠六寸僕方引藉&KR0002;輕塵之御順¶
風君更謙冲&KR0002;腹毳之資背羽時有口語横屬詆娸加以¶
淸狂目爲輕率嗟乎此敬通掉頭於渭水子㓜耳&KR0044;於南¶
山元叔有囊錢之悲孟博抱淸流之歎也且夫鍾鼓以饗¶
爰居千金乃資敝帚騏驥與駑駘同皂鴻鵠與燕雀爲羣¶
自古而然於今爲烈&KR0002;使盛憲之年易永張衡之志不愁¶
酈文勝不緯繣於范陽崔亭伯不煩紆於&KR0240;郡則雍門之¶
畔虗傳累欷之賔谷&KR0112;之隂果有&KR0821;枯之容矣詳味來㫖¶
纒綿鋪叙至所&KR0359;羡似在鄙人此足下愛我之談非古人¶
相知之論也僕之兄弟雖粗渉文筆未升堂奥乃者時勢¶
遘會搆遇坎&KR0452;郄太傅之亂離戴處士之棲寂時復咏史¶
<pb:KR4f0032_SBCK_002-19a>¶
租船哀其淸厲&KR0018;薪鹿車悼其辛苦而足下嘯歌自適篇¶
藉爲歡翺翔於藝圃之中放誕於塵埃之表何其快也豈¶
足悲哉近聞灌夫有同産之服子猷有登床之言則僕與¶
足下人倫之際榮瘁殊&KR0151;然而踈宻之間悲愁一致也今¶
夫韓起䨇環何能並見張&KR0160;兩劍豈必俱來是以天忌其¶
才豈止人惜其寶足下雖&KR0105;&KR0359;如手哀篤同生而覽舉封¶
胡尚餘二少到漑到洽不止一人奚乃技輟成連遂至絃¶
摧促杜乎至於足下譔述尤屬必傳譽重靈蛇珍同和璧¶
而足下虞其覆瓶遽欲焚硯患其獵&KR0282;頗懷投筆此在鄙¶
人實所未喻夫樊重之宅必有瑰麗之觀王根之家自多¶
妍&KR0160;之餙倘非世猶繩結人盡空桑焉能置芳澤而不陳¶
黜鉛&KR0160;而弗御是以驪宫雖誓猶傳蕩魄之言香國雖賖¶
<pb:KR4f0032_SBCK_002-19b>¶
亦著驚䰟之論裝之玳&KR0536;君無間然返之椎輅非所聞命¶
夀王足下宛委之洞屬有藏書酉室之山非無秘籙袁閎¶
土室難與久居蔣詡荒徑未遑塊處歲月不居毋徒自苦¶
爲也¶
<pb:KR4f0032_SBCK_002-20a>¶
　　與陳際叔書¶
際叔足下載披新製歡笑無量循環把玩不啻口實&KR0099;自¶
江表䘮亂文籍散脫掌故流落有同甲帳文史毁棄便類¶
羽陵風尚所期惟在足下今兹書叙大似休璉其餘&KR0103;述¶
自多傑作夫以孔璋之才不閑於詞賦士衡遒&KR0872;亦以手¶
重見訾固知雕蟲小技未可輕棄也足下諸賦巳必傳矣¶
僕才質疎放姿制誕逸頗致藍田狷忿之譏時叢平子輕¶
狂之誚間有侯芭嗜竒之癖時多吳質好伎之累毎當四¶
節之會風日閒麗親懿稠宻丹輪徐動&KR0160;軒遂盈當斯時¶
也賔徒迭進則神思轉給簫笳互激則酬應彌妙昔大梁¶
侯方域常作文章必須聲伎僕不幸遂似之至於别崇臺¶
入曲房弛&KR0160;裳跕利屣銀燈乍滅文纓巳絕臣心最歡才¶
<pb:KR4f0032_SBCK_002-20b>¶
能一石何論八斗且夫燥濕之理各有其宜動静之性奚¶
能一致若使龍泉不試之盤錯騏驥不驟之康莊則羽檄¶
何以擅長於枚臯書凾何以著穪於齡石今者&KR0151;路旣局¶
神明有限塊處怵息忽焉終日已失禆諶謀野之助幾蹈¶
莊&KR0369;文犧之喻而欲矯厲文采以供撫掌豈可得耶將毋¶
過髙唐而善謳歌臨睢渙而思&KR0872;績祗爲欺我無關實事¶
也會有事務未能牽綴崧白¶
#+PROPERTY: JUAN 2
#+PROPERTY: FILE SB04n0540-002陳迦陵文集湖海樓詩集-卷第二.
<pb:KR4f0032_SBCK_002-1a>¶
湖海樓詩集卷二¶
　宜興陳維崧其年著¶
　頴州劉體仁公㦷　維岳緯雲¶
宣城施閠章愚山　宗石子萬¶
　新城王士祿西樵　男履端¶
　吳江趙　澐山子　姪　洢¶
　乙巳¶
　　黃橋客店夜遇范女受僕知女受便以今日離東臯¶
　　　矣爲之悵然却&KR0009;二絕句¶
野店荒雞咽復鳴春宵寒重夢難成如何此地思元九&KR0138;¶
隔梁州半日程¶
　　其二¶
<pb:KR4f0032_SBCK_002-1b>¶
二女明粧世所無&KR0031;鬟窈窕映晴湖輕帆輸爾過彭蠡飽¶
看春流大小姑(時女受將/遊豫章)¶
　　花朝待毛亦史不至¶
春雲千縷捲靈綃次第風光度綺寮最不分明惟燕語絶¶
無&KR0643;頼是花朝蕪城作客腸應斷婁水懷人信轉遙一樹¶
辛夷開又謝夜來微雨更瀟瀟¶
　　淸明¶
半作晴和半雨絲禁烟時節倍淒其新蒲細桺吞聲處把¶
酒看花憶弟時日落江城斜畵艇春隂水國掩叢祠去年¶
記得逢寒食曾聽&KR0307;簫此地吹¶
　　虎兒行(阮亭第三子/小字虎兒)¶
王家三子天下無大兒獅子次豹奴小兒汗血更英邁兩¶
<pb:KR4f0032_SBCK_002-2a>¶
手據地名於莵瓊枝璧月作姿格湘烟灃水爲肌膚啼饑¶
那肯索棗栗出口輙欲窮師儒漁洋山人風格殊跌宕六¶
庫凌三都生平作人無長物縹緗琬琰排官厨鶴柴五日¶
一休沐&KR0176;上徧箸三童烏虎兒最小極了了一尺繡&KR1806;翻¶
天吳誦詩似欲窺&KR0090;罔擺脫俗韻存淸癯君不見李家衮¶
師好兒子苐解坐&KR0015;張飛胡南朝亦有小名錄阿&KR0050;阿乞¶
眞駘駑何如王家小兒異三歳跳盪誇龍駒世間萬事終¶
區區阿翁何不爲歡娛¶
　　水繪園三月三日修褉(同邵濳夫王阮亭冐巢民先/生曁毛亦史許山濤冐糓梁)¶
(靑/若)¶
褉堂背城郭水木紛陂陁飛絮亦以漫落花行復多幽禽¶
時一鳴緘情向春&KR0160;物理有銷歇賢逹將如何¶
<pb:KR4f0032_SBCK_002-2b>¶
　　其二¶
風光旣駘蕩水雲相斷續輕舸委明潭春厨映㴱竹怱憶¶
瀟湘波此時復應綠¶
　　其三¶
王郞逹者流襟情獨高&KR0009;文奏詎能牽丘壑或堪置夙躭¶
印渚游暫出洛濵&KR0231;泠泠鸞鳳音奕奕烟霞氣¶
　　其四¶
風日旣淸佳賔徒悉韶令晴光蕩蘭畦瀑水滴蘿徑愍度¶
過江來&KR0390;義一何勝王裴善淸言靡靡亦堪聽而我㗳忘¶
言前林響疎磬¶
　　其五¶
禁烟一以過淸和又將至四節詎復停邈然發遐思今朝¶
<pb:KR4f0032_SBCK_002-3a>¶
王法䕶定到寒山寺(西樵渡江計/是日抵姑蘓)¶
　　洗鉢池汎月歌¶
三月上日林塘游盋池花竹何翛翛山東俊人王主客隱¶
&KR0504;紗㡌踞上頭摘船載酒水嬉盛滿園碧浪一何浄映渚¶
差宜楚簟凉凌波劇喜吳裝靚須&KR0119;月&KR0160;亭杪來窈&KR0256;潭¶
島瓊奩開櫂歌&KR0033;汎琉璃堆招手便躡金銀臺紛紛沙月¶
不可辨漠然一碧如輕苔誰何梨園部掠水争瀠洄美彈¶
哀囀頓至致眠鷗浴鷺群驚猜此時燭龍揚其頦干枝火¶
樹搖山隈君不見曾稽修竹應非昨王謝淸言不復作伯¶
時丹粉久漫漶江左巾箱悉零落人生勝遊豈易哉眼中¶
之人況不惡酒酣夜闌喚柰何萬事一徃如流波男兒有¶
情且作逹徃事哀樂何其多春燈滅盡水烟發船頭簫管¶
<pb:KR4f0032_SBCK_002-3b>¶
一時歇主人携客悄無言淼淼寒流漾明月¶
　　贈别王主客阮亭¶
王君家傍錦秋湖陳生居&KR0018;蘭陵郭兩人相慕不相識何¶
由開口爲大噱憶昔鄒陽(訐/士)曁沈約(禹/甸)恒向鄙人誦竒作¶
草頭一&KR0039;趂騏驥烟際斗影捩鵰鶚此生遽欲執鞭弭爾¶
後限不躡芒屩世間怪事竟何限四十陳生餓溝壑亡頼¶
徃徃雜庸保天幸僅僅免俘畧王君三十何堂堂出李維¶
揚耀朱襮兩人相見便抵掌坐上狂歌歌自若馬矟淸談¶
街鼓動哀絲豪竹春燈落作官祗辦設茗荈對客何曾噉¶
蒜酪六年游處無事無口不能言記猶昨今秋七月凉風¶
盛王君吿我適京洛雲帆破浪誰不羡況復同舟載花蕚¶
(謂西樵/子側也)嗟余一生情苦多别人每作數日惡矧君與我比¶
<pb:KR4f0032_SBCK_002-4a>¶
膠&KR0238;此意誰能喻輕薄昔游翻悔識君非&KR0252;&KR0252;從此無歸¶
着¶
　　左寧南與桺敬亭軍中說劍圖歌¶
寧南嚄唶大出師軍中百&KR0231;無不爲潯陽戰艦排千里夜¶
闌說劍&KR0012;軍裏虎頭瞋目盤當中其意自命爲奸雄說時¶
帳前捲秋月說罷耳後生悲風軍中語秘聽者死寂不聞¶
聲夜如水左坐一將軍右坐一辯士辯士者誰老無齒魋¶
顔摺脅醜且鄙得非齊蒯通乃是柳麻子此翁滑稽眞有¶
神少年趫㨗矜絕倫靑春亡命旴&KR0455;市白髪埋名說事人¶
寧南置酒軍中暇愛翁說劍眞無價横刀詎趣提湯烹洗¶
足寧來踞床罵飄零大樹蔓寒烟翁也追思一惘然西風¶
設&KR0021;悲彭越夜雨傳神倩鄭䖍感恩戀舊纒胸臆故國無¶
<pb:KR4f0032_SBCK_002-4b>¶
家歸不得惡少侯王盡可憐三更燈火披圖泣¶
　　小秦淮曲十首(同葉桐初許山/濤冐靑若賦)¶
小東門外小秦淮水意蘭情事事佳燕子拖烟縈綉巷鮰¶
魚和雨上銅街¶
　　其二¶
十年情緖不曾消又過揚州第幾橋小&KR0029;曲闌思徃事傷¶
心斜日桺條條¶
　　其三¶
思鄕渾似欲眠&KR0094;自入新秋百不堪正是水雲寥落處斜¶
鋪楚簟夢江南¶
　　其四¶
廣陵城外小樓多秋水盈盈剪越羅記得昨宵樓上女更¶
<pb:KR4f0032_SBCK_002-5a>¶
無人處注横波¶
　　其五¶
衰柳寒蟬水一城渚禽沙鳥太縱橫今年轉&KR0116;流光駛七¶
月&KR0359;秋景早成¶
　　其六¶
大婦貪居茭葉莊小姑愛住捕魚塘沿流畵舸自來去欵¶
乃一聲江月黃¶
　　其七¶
&KR0774;帝行宫蔓草寒建康城外水漫漫秦淮大小君休管嗚¶
咽干春總一般¶
　　其八¶
絕代消䰟王阮亭六年客舍爲君停昨來甓社湖頭&KR0043;雨¶
<pb:KR4f0032_SBCK_002-5b>¶
打離帆一夜聽¶
　　其九¶
桺叟(敬/亭)詼諧老絕倫戴生(戴/蒼)冩炤亦通神更逢白下王公¶
秀天寶鈿蟬剰此人¶
　　其十¶
老去心情不自持絲楊板渚一枝枝誰將碎雨零烟恨說¶
向風流小&KR0067;知(此首懷冐/子糓梁)¶
　　題王子側洗盋圖¶
幽人山中住自洗山中鉢松聲䀨林杪樵風響天末臨水¶
澹無言寒流淼空濶¶
　　七夕集蜀岡禪智寺碩公房送王阮亭入都¶
淼淼離程水自流毿毿斜日晚生愁一樽禪智銷䰟酒七¶
<pb:KR4f0032_SBCK_002-6a>¶
夕穿針少婦樓此夜淸談同法汰他時紅淚對牽牛蜀岡¶
極望無多路蔓草寒烟易白頭¶
　　爲汪舟次題紅橋衰桺圖(同西樵阮亭/豹人爾止賦)¶
垂桺絲絲&KR0222;麯塵吳船秋水碧&KR0639;&KR0639;楊州風景原難畵能¶
畵揚州是恨人(畵師/江姓)¶
　　方邵村侍御以像索題爲作長句以贈¶
方侯跌蕩眞人豪鸞停鵠峙空我曹高軒&KR0160;貴誰不羡㦸¶
門行馬縈旌旄燕山老鳳老更健汗漫八極&KR0406;盧敖&KR0176;前¶
雛鳳太夭矯勁翮掠地摩雲濤侯也二十&KR0227;鵕䴊阿兄對¶
着紅錦袍其餘小弟各橫絕門地一與才名高先皇大獵¶
五柞舘從官繡鞚紛周遭愁鷹俊鶻注目俟&KR0020;欲頃刻離¶
其縧翰林侍御兩&KR0426;筆僕&KR0032;楊馬奴枚臯一朝蜚語竟失¶
<pb:KR4f0032_SBCK_002-6b>¶
&KR0020;長歌出塞心忉忉醫無閭北雪破碎賀蘭山脚風蕭騷¶
生還一夜頭半白僦居且傍蕪城壕凉秋七月浪花白烟¶
江舴艋吾能撡水樓相見一歎息飛湍迸㵼聲嘈嘈爲余¶
挑燭話吳質(漢/槎)幽泉宻箐猿哀號語侯且飮勿話舊世間¶
萬事如秋毫此時貌侯者誰氏那不頰上添三毛¶
　　贈桺敬亭¶
憶昔&KR0012;軍鄂渚秋武昌城北戰雲愁如今衰白誰相問獨¶
對西風哭故侯(指寧南/侯也)¶
　　其二¶
紅燭天涯照舞筵當時情緒巳&KR0252;然相逢頭白還相笑記¶
許題詩二十年¶
　　贈汪舟次兼懷吳埜人¶
<pb:KR4f0032_SBCK_002-7a>¶
旅舍愁無那濃秋把汝詩驛樓臨水處凉月掛城時更憶¶
東淘客吟成老淚垂乾坤二子在蕭颯莫&KR0359;悲¶
　　贈郝羽吉兼爲其母夫人夀¶
泰州東淘有吳叟生平論交最不苟陋軒詩句苦無多常¶
道郝君不去口東淘&KR0012;冷不易親意者取友皆其倫今秋¶
竹西見汪子果道君也非常人介推母子眞難及太母明¶
年正五十飛書遙自敬亭來索我長歌一何急我生踪跡¶
何&KR0252;&KR0252;短衣漂泊楓林旁何時得其汪吳軰跽爲麻姑進¶
一觴¶
　　感秋(同杜于皇孫豹人冐巢民靑若宗定九王雨相/葉桐初許山濤&KR0160;龍眉吳暉吉汪舟次左嚴叔)¶
(定季用魯紫漪/夏次公分賦)¶
西風颯颯聲哀號長江白浪如山高月明&KR0030;角忽三鼔客¶
<pb:KR4f0032_SBCK_002-7b>¶
子空堂生二毛時危公等苦貧賤身老若軰需弓刀夜闌¶
蟲語太幽咽憐汝籬下安能豪¶
　　贈成都費宻¶
三載&KR0045;州城逢人問費宻朝出問里兒暮歸問驛卒掦州¶
風俗誇輕肥何人能知老布衣或云成都跛道士少年縳¶
屋靑城裏五字能爲石鼎詩一足頗&KR0011;習鑿齒或云宻也¶
磊塊人意氣&KR0012;岸尤難親攝衣&KR0033;上公子座&KR0176;席豈避諸¶
侯嗔其餘十問九不應中心然疑莫能定今秋我復來蕪¶
城有客懷刺通平生乍見姓氏巳相賀復覩狀貎還趣迎¶
七月巳至六月破揚州城中秋水大爲言錦城十萬家亂¶
後巴童餘幾個葭萌關上大殺傷褒斜谷中多戰塲笮間¶
嫋嫋絕鳥雀棧外杳杳無牛羊公孫樓櫓只衰草丞相祠¶
<pb:KR4f0032_SBCK_002-8a>¶
堂空夕陽&KR0094;叢徑仄路難取秭歸徃徃啼瞿塘白帝城高¶
水雲白只今漂泊離鄕國木棉花發幾囬紅十度思歸歸¶
不得又言生平事讀書&KR0018;大志開口不習二代書結髪人¶
言管樂器每逄知已必纒綿十日要當九見詣出門疾若¶
千里駒行步昻藏眞丈夫乃知識君苦未易向客所言何¶
不&KR0011;勸君何必居&KR0045;州揚州里兒難與謀¶
　　鈔唐人七言律竟輙題數斷何楮尾¶
沈宋才高擅景龍詩成評隲費昭容流蘓七寶殊端麗閉¶
置車中愁殺儂¶
　　其二¶
長鳴萬馬皆瘖日獨立六宫無色時湖海高樓無長物龍¶
門列傳輞川詩¶
<pb:KR4f0032_SBCK_002-8b>¶
　　其三¶
神韻天然高逹夫嘉州格調也應無更憐絶代東川李七¶
首吟成萬顆珠(李頎七律/止七首)¶
　　其四¶
三唐作者細如毛杜老波瀾一代豪吟到安時殊細膩體¶
當构處更風騷¶
　　其五¶
汶上相逢殊蔚跂鄭公樗散太委佗飽吟此老七言律字¶
字公孫劍器歌¶
　　其六¶
大曆詩人劉長卿浄如秋水滑如鶯閒窗吟冩無人會老¶
向隨州過此生¶
<pb:KR4f0032_SBCK_002-9a>¶
　　其七¶
弇州善喻唐寅作蕩子中年是乞兒何似韓翃知制誥一¶
生玉勒與金覊¶
　　其八¶
浣花翁死詩人少商隱篇章劇老成却怪後來多傅會金¶
荃那抵玉溪生¶
　　其九¶
大能感&KR0099;許丁卯别有心情趙&KR0029;樓誰說晚唐無妙詣二¶
公才調也風流¶
　　其十¶
多年愁思太倀倀禪板新來伴夕陽欲讀净名經一卷惱¶
人心事是冬郞¶
<pb:KR4f0032_SBCK_002-9b>¶
　　贈李令君蔚宗先生¶
我生畏官長然又重知巳蹉跎四十强貧賤益自喜比年¶
更客游糊口資薄技半載一歸家幾不認井里親友驚我¶
還讙呼哄街市憐我久風塵敬我如客子爲余言我侯卓¶
犖古無比頗亦知陳生時時在侯齒嗟哉士氣衰此物久¶
敝屣誰於繁劇間知有貧賤士聞風三太息&KR0568;性蹶焉起¶
作袋入城中明當一御李¶
　　賣字翁歌爲龍眠方坦庵先生賦¶
龍眠老子眞豪雄一生破浪乗長風行年七十正矍鑠自¶
號城南賣字翁雪花打門月在地破屋槎枒矗三四廣陵¶
城中醉尉多老翁自賣&KR0451;頭字韭花帖上骨格殊春&KR0094;錦¶
蠆光糢糊洞庭霜柑三百顆不數鳳尾還官奴攔街小兒¶
<pb:KR4f0032_SBCK_002-10a>¶
拍手笑老翁掉頭只長嘯此翁游&KR0231;無不爲憶昔金門大¶
隱時大兒扈蹕五柞舘小兒從獵黃山陲紅牆海戸竒毛¶
浄玉粒思秋北風勁詔賜從官盡擊鮮羽林年少知名姓¶
一朝赭衣出國門牛車萬里探河源破訥沙頭斷行跡康¶
居城外愁人魂吾聞神仙狡獪不可當此翁亦復非尋常¶
作吏但未作僕射流官詎止流夜郞卽今七十材力强子¶
孫滿前身樂康翁起彈筝余擊&KR0498;翁亟向前掩余口人生¶
萬事難具陳賣字且換東家酒¶
　　贈范羽&KR0007;(羽&KR0007;尊人長白先生/與余祖同年最善)¶
前朝神祖歲乙未翹材之舘招豪賢三吳碩大卿相出爾¶
父我祖稱齊年我生甫着少保&KR0176;醉後弄孫數膠&KR0238;大范¶
老子交有神同在元豐争得失爲嗔丞相竟投閒二老風¶
<pb:KR4f0032_SBCK_002-10b>¶
流恣徃還太湖烟雨一千頃便擕漁具凌潺湲君家德澤¶
厚而遠聞道驥兒生最晚當時我祖劇懽笑爾日長箋大¶
繾綣(羽&KR0007;初生時余祖以湯餅馳賀先/生答書備極濃至書至今藏予家)龍顚虎踣眞可哀¶
一時人物安在哉我家門戸更衰醜欒郤之後爲輿儓天¶
隂月黑北風厲老屋莓苔憂不細靑熒猶覩昔賢書李潮¶
八分鍾繇隷(余家門屏多/先生署書)壞牆渴鯨尾偏掉破壁饑鷹矯¶
難制至今隱隱筆&KR0472;聲澒洞轟作波濤&KR0020;嗟余蹭蹬&KR0414;風¶
塵疎濶故舊緣賤貧吳趨作客七百日坐悔失却通門人¶
(余昔讀書吳門二/載竟未一見羽&KR0007;)揚州客舍一相見話舊壚頭重歡讌東¶
街蝦菜賤若泥促付糟床壓缸面寶刀出匣馬齕萁男兒¶
讀書眞大癡酒闌懷抱忽破碎却憶兩家全盛時¶
　　送范簡夫入都¶
<pb:KR4f0032_SBCK_002-11a>¶
北風颯颯天蒼凉草木搖落梧竹黃霜紅水綠好風景憐¶
我客游非故鄕覊&KR0012;且喜遇范子&KR0033;拓金㦸爭顚狂賢門¶
彦龍至吳郡(羽/元)同行況有烏衣王(升/吉)怒猊老驥夜相守脫¶
㡌自命爲渴羗江鱠碪濕飛白雪吳酸匙滑調紅薑歡樂¶
未終驪唱促子忽告我作&KR0485;裝主賔惆悵色不懌放歌變¶
徵聲低昻男兒致身貴彊盛那解閉置愁車箱君家丞相¶
褒鄂軰十載端坐中書堂相門子弟悉麟鳳況爾材力森¶
開張入門繫馬家慶畢金貂鐵劵眞輝煌獸肥草淺且射¶
獵會見神駿馳康莊君不見東山太傅好兄子軍中車&KR0016;¶
呼謝郞此時相送但痛飮醉後&KR0033;視黄河萬里之帆檣¶
　　贈王升吉兼&KR0009;吳中諸舊游¶
曁陽城下風颼飀橫江白浪高山丘布颿峭罷一何怒渚¶
<pb:KR4f0032_SBCK_002-11b>¶
鳮沙雁聲啾啾篙師捩柂淚如雨誰人不言客游苦三朝¶
船抵如臯城萬感胸中莾撑拄主人剪&KR0083;招我魂沽酒飮¶
我令我温入門&KR0176;席坐未定誰何吳語來嬋娟我耳偏因¶
吳語喜心知此人定鄕里衆中握手問姓名乃是吳下王¶
武子王也磊落稱絕倫同行范叔通門親丈夫失意遇知¶
巳徃徃笑傲兼酸辛嗚呼吳中别來久疇昔賢豪今在否¶
當時叱咤三都賦此日飄零一杯酒章生(素/文)宋子(旣庭/右之)眞¶
大才記同&KR0016;馬姑蘓臺兩家小弟半黃土(疇三/湘御)舊游欲說¶
心先哀眼中之人錢(鍊百/宫聲)與沈(韓/倬)何日高歌還痛飮疎狂¶
人更說汪(苕/文)尤(展/成)踪跡頻年都未審君歸儻遇諸故人爲¶
言陳生益苦貧梅花雪壓浪花碧我當一作吳中客¶
　　齊景公墓中食器歌¶
<pb:KR4f0032_SBCK_002-12a>¶
　　　宣城吳&KR0002;金爲余言山東益都民盗開齊景公墓¶
　　　得一物&KR0011;食器狀縣令捕盗&KR0023;之以獻學使者施¶
　　　愚山先生器今在先生家輙爲作歌¶
山東惡少慣掘&KR0193;半夜潜身穴丘壟蘚滑磚傾怪鴟嘯天¶
隂隧黒行人恐&KR0238;燈欲蝕沙土痕前和一物巍然蹲腹窪¶
頸銳琱琢古得非　豆兼犧樽紀甗纍然奚足取臠&KR0166;瓠¶
肥亦傖父半紅半綠色班駁不罍不鬲狀傴僂嗟乎此物¶
誰所爲壓倒百榼還千瓻秦班漢血兒子軰敦蜼&KR0212;虎堪¶
肩隨摸金校尉莫浪語靑州從事來縳汝當時枉盗一坏¶
土此物公然入官府官府者誰宣城公關西夫子多英風¶
生平嗜古入骨髓愛汝非玉非金銅形模瓌佹製竒崛光¶
氣猶將不祥袚據案一日三摩娑心知此是古人物嗚呼¶
<pb:KR4f0032_SBCK_002-12b>¶
齊景公奈何作事誤生前有馬至千乗死後無人守墳墓¶
卽如此器尚食時精堅古緻光離離臨淄城中十萬戸皆¶
言陶氏製作竒人生萬事終塵士茂陵玉椀生毛羽牛山¶
揮涕漫悲哀至今人恨梁丘據¶
　　移居詩爲冐巢民先生曁靑若賦(有小/序)¶
　　　如臯城東集賢街者坊號銅駝里呼&KR0227;葢王龍圖¶
　　　策名之地鳴騶者五百餘年冐東林講道之鄕列¶
　　　宅者三百餘載則有西京上族世住光延東觀名¶
　　　卿夙居通德韋杜則去天尺五原嘗則有客三千¶
　　　然而時異&KR0020;殊星移物換珠扉靑&KR0200;僅存南國之¶
　　　龍門斷甓零垣大有西隣之燕子先生爰是加以¶
　　相攸爲之考卜孔門顔子惟躭陋巷之居齊國晏¶
<pb:KR4f0032_SBCK_002-13a>¶
　　　嬰不樂近市之宅謂某地者境絕風塵人無稠雜¶
　　　雖曰井㕓湫隘僅容旋馬實則門庭蕭寂雅可遷¶
　　　鶯於是乍徙琴書仍栽松石堂有介推之母正喜¶
　　　稱觴室惟仲孺之妻還欣舉案知書小婦助勘丹¶
　　　鉛遶&KR0176;諸孫羣爭梨棗矧佳兒與佳婦共議脯漿¶
　　　惟難弟與難兄咸精文筆問平原之宅此是東頭¶
　　　訪給事之莊茲名北垞不讓仙靈之窟&KR0098;爲仁智¶
　　　之居用賦五言&KR0643;資一噱¶
朝霽射簷&KR0169;晴光散堦除髹几静如沐生白由室虗芟草¶
課僮僕植杖躬荷鋤旣以秀花竹亦復烹葵蔬我聞陶泉¶
明昔常詠移居此理不吾欺千載遙相於南榮曝背罷凝¶
塵恒晏如¶
<pb:KR4f0032_SBCK_002-13b>¶
　其二¶
移居先移書鱗鱗若山積一半積經索一半積典籍叢談¶
脞史軰蒐採及奥僻屏當見性情排連有風格東家有朱¶
門愛錢若拱璧室無一寸書何異黔婁客先生&KR0359;心人書¶
&KR0075;與左癖流連三十車抵突二千石¶
　　其三¶
令子皆吾弟㓜者隨親居英英珠玉器照耀隆中廬先生¶
教義方日命循庭除男兒貴立身豈止當讀書作人務大¶
節處世留有餘至哉長者言此言勝瓊琚君其守庭誥福¶
善理不虗明年我來游爲君賀&KR0182;閭¶
　丙午¶
　　春日吳閶雜詩¶
<pb:KR4f0032_SBCK_002-14a>¶
二月輕帆下太湖烟波日夜客心&KR0012;可憐微雨春山裏又¶
過黃公舊酒壚(過葑溪追/感疇三)¶
　　其二¶
淸狂我愛王曇首騷雅人推范彦龍花落日斜無一事酒¶
旗歌扇鎭相從(范羽元王升/吉同舍讀書)¶
　　其三¶
尤郞狂態那能及醉倒攔街要馬&KR0016;拍板檑槌好生活靑¶
春白眼任支離(展成新&KR0103;黑/白衛樂府)¶
　　其四¶
宋生近作何㴱蒼譚詩說劍眞堂堂人生老友那易得且¶
與射獵城南岡(謂旣/庭也)¶
　　其五¶
<pb:KR4f0032_SBCK_002-14b>¶
憶别西窗十一年依稀猶記對&KR0451;眠賢甥近復能高咏穩¶
徤須看異日傳(懷右之時令甥吳/虞升以新詩見示)¶
　　其六¶
昨見高人顧元歎(茂/倫)說君詩比玉溪生今朝恰讀香籨作¶
喜汝風流劇老成(吳江徐/電發釚)¶
　其七¶
君文酷似廬陵筆吳市吹簫識者稀共貰吳娘一斗酒櫻¶
桃花下與沾衣(喜晤越中姜/西銘宸英)¶
　　其八¶
東吳亦有沈昭畧意氣居然似乃公自讀宣城詩一卷夜¶
闌被酒聲摩空(沈石均有/宣城游詩)¶
　　其九¶
<pb:KR4f0032_SBCK_002-15a>¶
春欲寒時雨正濃小樓殘燭話重重關山兄弟飄零後同¶
聽吳江曉寺鐘(夜與弘/人同&KR0043;)¶
　　其十¶
公子牙籖書䍡&KR2014;鮑娘香茗賦淸新水晶粧閣空如水那¶
得人間有此人(贈吳聞瑋鏘其夫人龎/惠纕紉芳工詩擅臨池)¶
　　其十一¶
劇憐小妺他鄕慣亂後年年信息疎好把嫁時衣上淚數¶
行彈濕大雷書(别舍妹曁妹/丈吳鳩懷)¶
　　其十二¶
夾浦橋頭浪接天三高祠外桺如烟春帆底欲投何處囬¶
首東風一惘然(别顧茂倫張/九臨諸子)¶
　　三月三日嵞山豹人約同上金山修褉隂雨不果長¶
<pb:KR4f0032_SBCK_002-15b>¶
　　　歌紀事¶
三月三日風刁刀鯨魚䟦浪聲悲號金焦極望不可渡連¶
檣巨筏何堅牢憶昨乞食射堂下方孫二叟還相遭官衙¶
蹋臂一大噱話舊滚滚如波濤五丁二酉被驅使秦碑漢¶
篆&KR0582;&KR1057;搔是夜滿城作寒食鮆魚新&KR0019;吳娘糟程公愛客¶
入骨髓(崑/崙)意便不欲留官醪老兵欲睡愁我曹&KR0018;墻耳語¶
罵老饕别時攔街不肯散約我上已離城壕妙高臺上一¶
片石可以痛飮歌離騷詎料此意那便遂惡風濁浪心煩¶
勞作詩一&KR0015;報二豪母令懷抱長忉忉晴雨豈妨吾作逹¶
誓凌閶闔揚其尻詰朝米盡餓不死&KR0033;須足&KR0191;金山&KR0638;下¶
視人世皆秋毫¶
　　題嵞山丙午詩卷首二絕句¶
<pb:KR4f0032_SBCK_002-16a>¶
字字精工費剪裁篇篇陶冶極悲哀白家老嫗休輕誦曾¶
見元和藁本來(張文濳以五百金購白香山詩本見其/竄改&KR0151;乙幾不存一字葢其苦心如此)¶
　　其二¶
春雨春隂又幾朝他鄕寒食總無&KR0643;把君丙午詩三卷吟¶
過城南丁卯橋(時同客/南徐)¶
　　米元章墓下作¶
道逢山中樵指我米家墓靑山四五重桃花一千樹語罷¶
入前村杳然不相顧¶
　　游竹林寺¶
入夾路巳幽聞鐘意偏悄野塘更淡沲疎竹自繚繞我來¶
憇寺門春山極明了衆僧汲水廽樵夫唱歌少因思林臯¶
師結廬此林杪巾拂不復存泉流尚浩淼感此憺忘歸瞑¶
<pb:KR4f0032_SBCK_002-16b>¶
翠轉&KR0359;窅上方歇微磬江帆亂飛鳥¶
　　由竹林歷招隱未及尋八公巗而返¶
十日客丹徒春心祗煩懣射堂不可游尋僧當行散旣覺¶
竹林幽益愜招提坦稍辨僧語多似雜樵歌緩春鳥響交¶
交澗花開纂纂林&KR0359;逕轉紆境寂情彌欵緬思梁昭明於¶
焉搆宫舘怊悵溯流風&KR0031;笻爲之&KR0568;迢迢八公巗春山忽¶
然斷¶
　　何雍南程干一招飮摩笄山下酒家同方爾止孫豹¶
　　　人談長益賦¶
摩笄山下多酒家銅錢三百還能賖溪廽一帶杏桃李日¶
落滿耳筝琵琶江聲日夜喧京口可飮只聞此間酒更復¶
相逢白髪多毿毿却抵垂絲桺玉練槌淸鱘鼻香與君一¶
<pb:KR4f0032_SBCK_002-17a>¶
吸吞千觴男兒意氣頗不惡何必客游非故鄕興亡今古¶
多如許春山一杯吾酹汝君不見黃鶴山前劉&KR0009;奴何似¶
摩笄山下戴公女(相傳戴顒女摩笄山上以誓終身/不嫁黄鶴山宋武微時躬耕處)¶
　　贈叢含英孝亷五十韻¶
當代推人物如君信可傳家聲雄阮曲才調壓甘泉一代¶
瓊枝秀三秋桂子圓維揚歌吹路淮海孝亷船下杜廽珠¶
勒長楸躍錦韉金張皆結納潘陸雅周旋是日人如璧於¶
時月正弦登樓盈士女側㡌艶神仙共記遭逢盛兼聞行¶
&KR0105;全威儀眞可&KR0223;禮義更無愆鄕國稱徐庶家庭說閔騫¶
步趨何秩秩容止極翩翩性復躭文籍居惟玩簡編百城¶
資考訂七畧費鑽研讀史牙籖滿窮經木榻穿名高八顧¶
上文在六朝先似爾人江總嗟余老鄭䖍相邀分筆札爲¶
<pb:KR4f0032_SBCK_002-17b>¶
許共丹鉛猥以覊遷客還爲道里牽&KR0012;篷辭罨畵二月到¶
吳天南國愁花鳥西施罷管絃五湖紋比簟于縷柳成烟¶
弔古情㴱矣傷春意悄然吾生長落拓乗興卽洄沿北固¶
貪彈鋏東風一叩舷方干逢把臂(爾/止)鄒衍恰齊肩(訏/士)同訪¶
丹陽尹(崑/崙)因停白玉鞭魚龍悲估舶戌鼔惱游箯月掛城¶
樓外江流郡閣前衘杯思郭璞拓㦸想孫權且住爲佳耳¶
淹留遂久焉客程驚水驛節物換鞦韆卽次&KR0050;洲岸紆徐¶
蕪苑邉凄凉隋大業飄泊杜樊川會近愁偏劇途長意倍¶
懸無憑通雁帛有累卜筳篿到日披閑幔移時借半氈相¶
看剛一&KR0015;憶别各經年門巷稀車馬村&KR0469;隔市㕓樵風晨¶
屑瑟麥浪晚淪漣草綠堪行散花紅好種田幽棲宜褊性¶
僻處謝時賢室邇談諧數形忘禮法捐風流林是竹瀟灑¶
<pb:KR4f0032_SBCK_002-18a>¶
社名蓮喜値懸弧節欣霑置醴筵嬌鶯啼斷續飛絮舞&KR0414;¶
綿子夜歌無誤陽春調可憐今宵横彩筆明歳&KR0033;花甎痛¶
飮消紅蟻狂吟咽杜鵑三更春欲去剪燭莫高眠(時三月/晦日爲)¶
(含英三/十初度)¶
　　得阮亭漁陽道中花朝四絕句和韻却&KR0009;¶
前年寒食春無頼人在紅橋喚奈何記得璧郞偷擫笛鷓¶
鴣天破定風波¶
　　其二¶
鉢池水竹映名藍去歲逢君酒半酣小作棠梨花下語教¶
人那便憶江南¶
　其三¶
今年高卧闔閭城君在漁陽草未生春煖春寒人去久更¶
<pb:KR4f0032_SBCK_002-18b>¶
何情緒度淸明¶
　　其四¶
柳絲着水細於烟檀板銀&KR1125;二月天怱接王郞詩一&KR0083;春¶
光好處倍淒然¶
　　贈龔芝&KR0354;先生¶
先皇頓網羅人雄龍吟虎嘯凌長風尚書北斗班資貴亞¶
相西京禮數同角鷹離鞲馬脫轡我公忼&KR0099;日言事謹潔¶
雖&KR0041;聖主憐激昻頗受當&KR0151;忌豫章之木何靑葱會須老¶
汝風霜中木彊自識周昌重戅&KR0033;偏知汲黯忠無何龍&KR1046;¶
倐墜地顧命褒公鄂公侍留得忠良輔子孫手撫金&KR0451;示¶
以意我公目斷九疑寒況聞䘮母摧心肝情關家國容顔¶
換愁極君親去住難周釗夏啟今皇是朝堂趣詔尚書起¶
<pb:KR4f0032_SBCK_002-19a>¶
國計終煩老大臣私艱未許歸田里尚書服闋朝至尊履¶
聲&KR0033;逹銅龍門屢趨紫禁&KR0742;朝命獨枹烏號憶主恩白雲¶
南望悲風木君王孝治傳&KR0022;族北闕晨陳人子情東門夕¶
賜元僚沭茂陵烟草日荒蕪張翰歸心暫入吳知公最有¶
思親淚併入西風灑鼎湖¶
　　宋荔裳招遊紅橋放歌¶
今夕何夕秋澄鮮宋公邀我乗樓船金簫玉管相間作蘭¶
炊綺&KR0319;羅長筵狂奴故態本跌蕩屠門斫&KR0510;恒流涎&KR0045;州¶
閉置作新婦一聞公召寧遷延出郭漸覺野景好沿流頓¶
益秋光妍須&KR0119;舟掠禪智寺紅芙綠篠紛㛹娟酒家零亂¶
着水面歷歷有似鳬鷗眠宋公此時作鯨飮其意遂欲封¶
酒泉大呼蹋臂對我語波瀾懷抱追當年憶昔壯遊在燕¶
<pb:KR4f0032_SBCK_002-19b>¶
市酒徒劍客何蹁躚一麾詎料置西域三仕復令官南天¶
扶風盭屋游俠窟鍾山梅里笙歌緣飽看越女天下白曾¶
聽泰筝聲可憐今年飄泊復到此與君浮拍非徒然我聞¶
此語巳不懌雷塘忽又當我前離宮别舘竟安在玉鈎板¶
渚成寒田衆賔淚下如潺湲我歌猛虎尊罍乾舊事豈妨¶
人作逹對酒懷古非豪賢我醉諸公且屯守不爾此態誰¶
爲傳¶
　　送大司馬合肥公還朝長歌述懷¶
九秋江水平於掌我公巨艦排空上柁樓被酒願一言歷¶
歷爲公叙疇曩憶昔鄙人甫束髮爾時長嘯凌一徃鷂子¶
盤空陡健舉獅兒墮地颯森爽那知天上剰星辰不信人¶
間足厮養卽云口吃善談諧況復腸肥工跳盪皇天&KR1043;洞¶
<pb:KR4f0032_SBCK_002-20a>¶
運搶攘從此詩書遂鹵莾世許輕肥讓後生天留溝壑塡¶
吾黨乍能牧豕學公孫差許鬬雞逐袁盎公乎念我在泥¶
塗崧也作人本骯髒驥老寧羞芻秣恩鷹饑不斷風雲想¶
斯言雖狂公定賞快若麻姑搔背痒歌闌萬馬忽然嘶醉¶
聽催船鼓撾響¶
　　張穉恭席上其㓜子出揖客聰頴異常兒書長句贈¶
　　　之¶
張侯召客&KR0160;軒東玉缸秋夜眞珠紅柘枝囬鶻分十隊淸¶
歌妙舞何玲瓏滿堂賔客悉磊砢是日秋色還空濛曛黑¶
燒燭更洗盞被酒耳後生悲風投瓊格五興不竭微辭善¶
謔愁輸攻剖駁荆關及絹素抉摘&KR0595;器窮靑銅須&KR0119;令子¶
出揖客謝家阿末王家戎顧盻非常絕矯矯神器不與凢¶
<pb:KR4f0032_SBCK_002-20b>¶
兒同阿爺着&KR0176;向客言此子六歲躭雕蟲耻繡紫鳯覔梨¶
栗解弄白筆誇桑蓬君不見張侯罷官頗失&KR0020;頼有神物¶
開心胸我斟一石賀若翁更憶君家張長公¶
　　題蕭凌㬢爲西樵所作圖(余&KR0009;西樵詞有云才子爲/官休亦好弟應荷蓧兄携)¶
(杖之句西樵心善是言/屬蕭子圖之余繋以歌)¶
我昔&KR0009;君作此詞詞成坐客笑作劇客咎陳生口語狂此¶
意詎堪以語客君不見畚車田器&KR0018;且休其人徃徃非恒¶
儔王家麈尾亦大好若得此物增風流先生兄弟一抵掌¶
此語公然致伉爽來朝共掛神武&KR0227;明年對拾空山橡王¶
孫門第原蕭梁畵來尺幅何淸蒼披圖把玩色惆悵欲與¶
我詞筆&KR0020;争低昻¶
　　西湖三舟圖歌(楊執玉太常宋荔裳觀察王西樵司/勲時復各載一舟出没六橋烟雨間)¶
<pb:KR4f0032_SBCK_002-21a>¶
(於其行也林鐵崖質錢作/圖以贈行宋王屬余作歌)¶
西湖綠凈不容涴中有數船劃流過吳天秋只客三人越¶
夜月無舟一個炤溪螺髻盡斤竹夾水精藍半高座聽來¶
撥刺白魚響看罷周遭紅葉大一航拄頰無所作(音/做)一航¶
跂脚只高卧一航禪榻雜歌板濃淡雲山足功課參差滅¶
没若相背欵乃空濛如見邏忽憶東&KR0160;塵堀堁痩馬齕萁¶
牛夜磨詎比湖山臂堪把但說錢刀面須唾屈子江潭此¶
亦得司州印渚誰能那乏貲林老更顚狂一幅圖成十日¶
餓¶
　　宋荔裳曹顧菴王西樵招集劉峻度葭園分得山字¶
借得秋城屋數間再携吟&KR0282;看靑山樽因屢合狂名滿曲¶
爲將離旅髩斑何處砧能催獨夜此中坐覺少&KR0031;鬟(是夜/覔伎)¶
<pb:KR4f0032_SBCK_002-21b>¶
(不/得)心情頓&KR0011;桓宣武滿眼烟條不&KR0216;攀¶
　　廣陵懷古(分咏/康山)¶
西風一夜生落葉秋山徧昔人山尚存此山人不見緬昔¶
康德&KR0386;策名領群彦蟻視諸貴游鸞吟栢梁殿劉瑾本奄¶
奴詎惜破其面繞指爲友生好語暱相善(指救李夢/陽一事)高情¶
甘脫誤大畧兼狂狷垂老遘迍邅浮家守貧賤游&KR0282;到江¶
淮茲山愜登踐節逝愴具腓憂來泣維霰我生慕英姿喟¶
焉結遙眷聞其工琵琶循聲會入變惜哉余後時不識康¶
修&KR0103;¶
　　送汪舟次游攝山同王西樵吳野人賦¶
汪生惘惘不自得掉頭告我尋烟巒爲言忽復發竒興攝¶
山山寺靑巑岏松毛蒼翠鼯倒掛楓皮皴裂蟲相攢牛頭¶
<pb:KR4f0032_SBCK_002-22a>¶
雞籠態﨑麗未若茲嶺饒空寒我聞此語意巳王復睹贈¶
什紛琅玕司勲長句頗光怪東淘野叟工吟歎臨行亦復¶
强予作劌腸鉥胃神爲殫茲山靈異說不盡竟陵王昔曾¶
盤桓淸才朱邸太妍好那識世有蕭家鸞雕鐫龍鬼塑臂¶
胛後人頗惜靑山瘢君行寒月歷澗壑脚踏氷雪行蹣跚¶
登高懷抱定竒妙媿我傍險無銀鞍酒闌吟苦色怊悵卧¶
聽堦雨何時殘¶
　　爲宗梅岑題東原讀書圖¶
披圖忽覯東原路乗&KR0020;疾作東原歌歌辭刺促不稱意冥¶
捜便欲凌坡陀宗生健者吾老友吳郞(西/崕)作畵推老手陳¶
子歌行頗兀奡長句亦能滿人口此時十月天氣寒百憂¶
欲集紛無端東原老樹亦何限枳花槲葉都應丹好書讀¶
<pb:KR4f0032_SBCK_002-22b>¶
無數白頭仍不遇胡爲窮年死章句東原風物故自佳但¶
恐君爲讀書誤溪流一帶大坦迤亟買村南捕魚具¶
　　廣陵秋興和王雪洲給事¶
風&KR0451;欹草閣单枕怯江聲正値三秋暮嘐然一雁鳴扶笻¶
支客路挾瑟緩鄕情獨夜蕪城裏含悽惜此生¶
　　其二¶
我讀枚生賦來觀八月濤昔人如可作雖老尚能豪醉眼¶
貪紅燭微軀誤寶刀忽思關塞客霜色壓征袍¶
　　其三¶
笛聲誰入破不管是秋宵颯沓新愁滿蒼凉舊事遙樽空¶
呼白堕家破失金貂橫竹吹應裂吾狂擬射潮¶
　　其四¶
<pb:KR4f0032_SBCK_002-23a>¶
落葉居然下空堦積巳㴱每於跂脚處微作洛生吟老鬂¶
經交態殘鐘騐客心鈎&KR0277;彈楚調感激不成音¶
　　送張若思歸姑孰¶
張生昔全盛家門輳丹轂飛葢擬應徐鳴鞭抵潘陸一朝¶
倐失&KR0020;世事愁跼蹙凉風同作客携手蕪城&KR0043;年少辭故¶
鄕天寒僦茅屋余也感遇均因之過從熟矧君善淸吟新¶
篇美堪讀昨見沈休文(方/鄴)言君歸棹&KR0297;杳靄秋江帆烟中¶
是姑孰¶
　丁未¶
　　春雨遣興示吳中一二朋好¶
去歲淸明好時節&KR0009;奴城下啼百舌江頭鯉魚尺半長鱠¶
向金碪落紅雪前年三月游&KR0045;州桺絲濛濛低拂頭板渚¶
<pb:KR4f0032_SBCK_002-23b>¶
少年頗解事留客竟上倡家樓東風染就春流碧今年又¶
作吳門客男兒飄蕩絕可憐信美湖山復奚益臯橋朋軰¶
多情親傾心冩意於我眞白日飮酒夜擊鼓約我且踏胥¶
臺春君不見蟠螭山前風雨大湖雲如綿不肯破辛夷花¶
落游人稀跂脚高眠一春過¶
　　丁未春日范龍仙年叔相約讀書芝蘭堂長句奉贈¶
　　　兼呈宋旣庭李西淵金穀似王升吉錢宫聲韓元¶
　　　少諸子¶
四十男兒學干謁朝游江淮暮吳越漫將衣食累朱門詎¶
有文章動金闕倦游屢歲賦歸歟故人相値還唏&KR0821;勸我¶
莫作千里客留我共讀三冬書憶别吳閶一年久爲我糟¶
床壓春酒入座争迎作賦才當筵更覔彈筝手酒酣忼&KR0099;¶
<pb:KR4f0032_SBCK_002-24a>¶
喚奈何風光一徃如流波女墳湖北鶯猶少短簿祠南雨¶
正多君家竒書一千軸錦袱牙籖光歷碌願隨潘左伴靑¶
緗羞與金張&KR0242;&KR0160;轂嗟余短鬂日蒼浪太息憂來未可忘¶
鼓撾馬矟差亦得若問讀書非我長¶
　　吳鳩懷自松陵拏舟相訪數語别去作短歌送之(吳/余)¶
(妹丈/也)¶
君從吳江來復向吳江去津亭水驛兩三重此是愁人腸¶
斷處絕憐小妺慣離居嫁後經年信息疎正是他鄕寒食¶
近不堪望遠更躊蹰¶
　　柬吳廣璧¶
二月姑蘓柳正濃思君惆悵不相逢夜來春雨淋鈴響錯¶
認寒山寺裏鐘(吳時舘/楓橋)¶
<pb:KR4f0032_SBCK_002-24b>¶
　　吳門晤丁飛濤卽送其之毘陵¶
吳地逢君草色新若爲送客更傷神玉關縱入形容老錦¶
瑟&KR0138;彈涕淚頻水盡南天連驛路鶯啼北郭攪離人蘭陵¶
鎭上須囬首我在姑蘓巳暮春¶
　　開河(新樂府)¶
前年大水廬舍没今年無雨井泉竭江南江北盡開河官¶
司夜&KR0039;開河卒朝開河暮開河河身&KR0027;坼將如何千夫畚¶
&KR1257;競邪滸淤泥堆積成陂陁三日開一尺五日開十步監¶
河使者河上住虎鬚錦繖一何怒岢峩大艑誰家子楓林¶
&KR0021;賽刲羊豕船頭打鼓催發船那得河中一杯水官艙罵¶
吏吏罵夫爾曹飽飯何爲乎河夫聞言淚雙墮家貧路遠¶
夫常餓君不見河乾田焦冬復春滂沱須頼皇天仁缺&KR0107;¶
<pb:KR4f0032_SBCK_002-25a>¶
淘得送沽酒官莫枉却開河人(邪滸原/本邪許)¶
　　短歌行¶
有客在堂有酒盈觴持觴不飮憂來難忘(一/解)慷&KR0099;悲歌以¶
望終古仲尼旅人獨自愁苦(二/解)明月滿天西風颯然嗟彼¶
人生疇能百年(三/解)空城蒼茫登高斷腸烈士失職誰爲故¶
鄕(四/解)坎坎擊鼔烏烏擊&KR0498;子如不歡豈我無酒(五/解)¶
　　拙政園連理山茶歌¶
拙政園中一株樹流鶯飛上無朝暮艶質全欺茂&KR0080;花低¶
枝半礙長洲路路人指&KR0039;說山茶㶑灔交枝映晚霞此日¶
却&KR0582;游子折當年曾屬相公家吳宫花草今蕭瑟畧記相¶
公全盛日隱隱朱門夾道開娥娥翠幌當窗出平津休沐¶
自承恩炙手熏天那可論買來大宅光延里占得名都獨¶
<pb:KR4f0032_SBCK_002-25b>¶
樂園霍家博陸專權&KR0020;石家衛尉躭聲伎燭下如山博進¶
錢橋頭似水鳴珂&KR0016;政事堂西奏落梅黃扉恰對綉&KR0277;開¶
月底&KR0016;奴長㦸衛花時丞相小車來小車長㦸春城度內¶
家復道工詞賦賦就新詞易斷腸銀筝鈿笛小秦王鏡前¶
潄玉辭三卷篋裡&KR0426;花字幾行鳷鵲機忙春織錦鴛鴦瓦¶
冷夜燒香三月&KR0031;棲靑綺帳三春&KR0031;&KR0043;鬱金堂&KR0031;棲&KR0031;&KR0043;¶
何時巳從此花枝亦連理沼內争看比目魚堦邉賭摘相¶
思子花枝傍更發新條玉樹聯翩&KR0020;欲高自謂春人鬬春¶
節誰知花落在花朝興衰從古眞如夢名花轉眼增悲痛¶
女&KR0458;&KR0138;將舞袖圍流官巳報征車動此地多年没縣官我¶
因官去暫盤桓堆來馬矢齊粧閣學得驢鳴&KR0029;畵欄遼陽¶
小吏前時遇曾說經過相公墓巳知人去不如花那得花¶
<pb:KR4f0032_SBCK_002-26a>¶
開尚如故囬首繁&KR0160;又一時白楊作柱不勝悲只今惟有¶
王珣宅古木千年呌子規¶
　　春日雜感¶
吳關風雪共&KR0742;巵昨歳逢君說路&KR0302;北去殘年仍作客南¶
歸&KR0012;舘恰相思三春鶯語離亭外二月人來細雨時今夜¶
西窗重剪燭故人眞與話心期(初至芝/蘭堂)¶
　　其二¶
吳山絲管雜淸謳曾與羣公坐寺樓半醉偶經前日路重¶
來&KR0359;感昨年游&KR0012;城寂寂花空落斜日漫漫水亂流滿眼¶
酒壚人不見好慿隣笛動春愁(追感葉聖野侯研德/宋疇三章湘御諸子)¶
　　其三¶
輦路迢遙綵仗開君王扈蹕有鄒枚巳聽天上鶯初囀又¶
<pb:KR4f0032_SBCK_002-26b>¶
報雲中&KR0016;早催桺拂六街迷玉樹花飛百尺見金臺憐予¶
獨&KR0043;春城暮潦倒&KR0359;慚作賦才(時春榜/初放)¶
　　其四¶
與爾當年共隱淪若爲怊悵誤風塵一樽慣下中年淚萬¶
事徒傷去國春白草琵琶鄕思切渾河&KR0463;火客愁新李陵¶
臺畔應思我寒雁南歸是故人(懷吳/漢槎)¶
　　花朝¶
晚渡雨初歇故園書未來今朝花有意休傍客窗開¶
　　荷蘭國入貢歌¶
一人屈紒立且蹲血色之罽光璘璘十指褁革不得伸一¶
人齃鼻皮肉皴錦襻兩頭穴若囷以手藏之手不&KR0027;其餘¶
賤者數十人相隨市上行㕙㕙桃花鬈髮飄魚鱗寶刀切¶
<pb:KR4f0032_SBCK_002-27a>¶
菜兼切銀俗愛禮數能謹馴恭敬掀却頭上巾觀者雜㳫¶
塡城闉問事不省顔色嗔嚶嚘咿啞微鼔唇船中貢物錯¶
叠陳琥珀大者如車輪珊瑚一丈顔色新沉檀迦楠高等¶
身有時拉折摧爲薪白牛香&KR0090;尤絶倫竹批&KR0031;耳不動塵¶
下視凡馬徒狺狺嗚呼中朝儉德薄海臣不寶珠玉惟仁¶
親史書康熈六年春荷蘭之國皆來賔¶
　　題顧茂倫濯足圖¶
顧生顧生爾胡有足不上白玉堦亦不踐黃金闕半酣以¶
後旁無人&KR0015;謂王侯脫吾襪又胡不着高&KR0282;&KR0191;倡家樓趿¶
珠履游公子門胡爲芒屩日䠥&KR0887;此中有鬼愁心魂君不¶
見太湖萬頃水雲白喧豗惡浪日漰湱其上嵌空多怪石¶
翻身失脚八千尺&KR0191;着卽是蛟龍宅顧生大&KR0015;吾何求一¶
<pb:KR4f0032_SBCK_002-27b>¶
生兀奡百不愁金盆盛酒汚吾足斥之濯向春波流語君¶
輟洗且歸去漁歌渺渺前灣暮¶
　　淸明虎丘竹枝詞¶
春雲的的綠堪染吳田漫漫靑欲流江南二月足風景好¶
在閶門水閣頭¶
　　其二¶
神前呵殿&KR0032;人忙繡勒珠牌七寶裝嬴得村農争走匿昨¶
儂曾見汝催糧¶
　　其三¶
櫻桃花落薺花開盡目靈旗閃碧苔愁殺叢祠諸聖女晴¶
春不放出城來(吳俗是日賽會諸社神悉/至虎丘今歳當事偶禁)¶
　　其四¶
<pb:KR4f0032_SBCK_002-28a>¶
峩峩不動綠雲鬟家住楓橋灣復灣趂取紅衫新借得明¶
朝更到上方山¶
　　贈階六叔¶
我生失計躭雕蟲叔也磊落眞英雄神明似服五石散意¶
氣競挽千鈞弓憶叔少年便通籍雕鶚得&KR0020;摩蒼穹中年¶
作官更作逹閩嶠出鎭生英風楓亭荔枝十八娘顆顆都¶
作堆盤紅擘肌飽啖意巳快竟欲拂袖歸江東噫吁巇我¶
家乃在滆湖之濵國山之陽叔家乃在韓王之城公路之¶
浦十年隔絕不得見腹中車輪莾撑拄饑寒衰謝日偪側¶
何處相逢說愁苦今年夏月揚州城始遇吾叔言平生夜¶
闌軟語話不盡十里街鼓鳴棖棖我家畵扇百餘軸乃是¶
仇沈文唐之妙筆發袱能令波浪驚披圖解使蛟龍出叔¶
<pb:KR4f0032_SBCK_002-28b>¶
也得之喜無匹近聞神物亦相失世間萬事盡如此叔乎¶
叔乎亦老矣何況衰宗老孫子(先處士有畵扇百餘皆係/一時&KR0472;妙樓山集中書畵)¶
(扇記是也甲申/先處士中馬阮禍拘守錦/衣衛客某者竊扇歸吾叔近亦散失故及之)¶
　　題種&KR0050;圖¶
&KR0050;塍沿老屋三兩荷鋤去各自有經營窅然不相顧¶
　　題曹渭公表弟半山樓¶
不上茲樓踰十載今朝重上更空蒼故添烏几牽人住頓¶
露靑山引客狂(山舊爲樓垣所掩/渭公近始坼去)舊夢鶯花消半刦隔隣¶
楓橘泠千章題詩莫怪頻相&KR0018;明發&KR0012;篷又越鄕(時余又/將渡江)¶
　　偕李瑤田曹渭公弟半雪出城南訪叙&KR0595;上人不値¶
　　　因晤雲間顧鳳游并懷其同寓蔡竹濤¶
欲寒天氣未寒時惆悵無緣會阿師歷歷菱塘斜日下冷¶
<pb:KR4f0032_SBCK_002-29a>¶
泠竹院野風吹茶&KR0050;屏當來難&KR0018;書畵經營坐不辭大有¶
好詩人不見夕烟吟望起疎籬(渭公時咏竹濤野沼蓮開/西子面寒風潮&KR0321;伍胥愁)¶
(之/句)¶
　　與李瑤田劉維褀小飮邵生家兼聽其絃索卽次劉¶
　　　安劉先生韻¶
脆管零絲不&KR0216;聞衣香㡌影綺窗分曲中流水琴&KR0031;鎖&KR0277;¶
外斜陽雁幾群紅燭昨年同作客(余與生曾/同客如臯)白頭故國又¶
逢君心情&KR0029;醉誰能那忽憶天涯有阿雲(結句懷/九靑也)¶
　　再同諸子過叙&KR0595;上人半畆居茗坐移日并迤&KR0404;盡¶
　　　城南諸勝至五橋庄而返¶
昨渉城南歸餘興猶飛飜相約越日游莫&KR0018;半畆園言出¶
食不得擾擾縈心魂晨興日初旭游情來叩門遂着向時¶
<pb:KR4f0032_SBCK_002-29b>¶
&KR0282;再踏疎籬根出郭蹊徑熟到寺器鉢存别日曾幾何祗¶
覺黃葉繁爽塏坐南榮豁逹敞北軒靑山似故舊再見情¶
彌温因眺溪上帆并數烟中村曲折憶所歷屑瑟難細論¶
我友挈蔬脯禪室開靑尊所愧爲地主客乃&KR0582;盤飡(時瑤/田携)¶
(具)但酌勿復辭樵風正潺湲何當再來過溪水聞此言¶
　　吳門道中聞弟緯雲留燕不歸悵然&KR0009;咏¶
諸弟作人俱性癖淸狂阿緯更﨑嶇極知彈鋏非長策虗¶
擬橫鞭或壯圖骨肉艱難千里隔關河風雪一身&KR0012;白頭¶
細雨愁聞此況値寒篷夜入吳¶
　　其二¶
王謝堂前事巳非舊巢雛燕各翻飛睢陽贅婿形骸瘦督¶
亢征夫信息稀(時四弟在宋/三弟在燕)枕上河聲衝獨夜夢中歸路¶
<pb:KR4f0032_SBCK_002-30a>¶
怯重圍如余亦僦城南屋月黑衝泥乞食歸¶
　　雪夜集季滄葦先生静思堂送李瑤田先歸崇川¶
客行多烈風節序忽巳殘大雪塡城壕泥汚無時乾李子¶
作急裝忽别慘不歡四野盡皚皚長路浩漫漫憶昨與子¶
游問渡來江干帆檣駭欹仄惡浪摧心肝曉行共童僕夜¶
坐分盤餐如彼鴛與鴦曷令羽翼單主人況愛客此&KR0105;古¶
所難賦詩悉竒麗齊瑟還&KR0031;彈而我髪種種心短力亦殫¶
瞪目無一言但惜杯行闌男兒重然諾下士羞饑寒寶刀¶
一入手局促非所安莫嗟竒毛困終騐天地寛語&KR0359;夜向¶
晨起就中庭看且復從此辭翻飛何足歎僕亦將告歸徐¶
當命征鞍¶
　　留别滄葦先生曁令弟方石仍用前韻¶
<pb:KR4f0032_SBCK_002-30b>¶
昔聞李元忠徒歩詣高歡一吐磊落詞羞與齷齪看又聞¶
太史公作書報任安其言絕沉痛豁逹開心肝恒怪鄕里¶
兒到處攀車闌黥奴夾馬食此客毋乃殘吾生&KR0018;兀奡兼¶
畏行路難百憂煎肺腸&KR0472;瀋爲之乾晩節遇侍御頓令懷¶
抱寛欽其天廟器肅然見高寒令弟才不覊神駿脫轡鞍¶
振鬛萬馬瘖伯樂發長嘆我來貪知巳汲汲&KR0011;有干古稱¶
一飯恩詎苐因盤餐明年桃花潭歡笑正未殫獨惜暫分¶
手覊鳥愁&KR0012;单又念行復來别淚何必彈長揖竟出城北¶
風雪漫漫¶
　　陪滄葦侍御過廣福寺觀道塲仍用前韻¶
八十季太公矍鑠猶據鞍城中十萬戸所恃無饑寒令子¶
侍御君善行未易殫一心活&KR0022;國當饑不及餐用意於不¶
<pb:KR4f0032_SBCK_002-31a>¶
覺此事人所歎方其出竒計有若齊田单父老用德之感¶
激鐫腎肝爲設八關齋糜乳&KR0582;阿難寺側余僦居其時凍¶
雪乾侍御禮法幢携我着屐看羼提極精進人天大喜歡¶
媿余五濁士塵刦何迷漫十指如懸椎對佛不敢彈㧞劍¶
斫&KR0510;肉兼復喜鱠殘焉得斷葷血飽飯隨豊干驅愁去天¶
上頓令胸鬲寛晩照僧寮燈欲睡何能安雪月滿墻頭唄¶
聲方未闌¶
　　送沈馨聞歸嘉禾兼示禾中舊游仍用前韻¶
燈下追昔游酸風吹夜闌憶在檇李城折節延古歡相逢¶
必老軰脫口無疑難城&KR0047;鴛鴦湖水&KR0020;百丈寛故人俞(右/吉)¶
與屠(闇/伯)邀我出郭看是日記大醉折脅墜馬鞍細事極不¶
忘展轉縈肺肝婁家包子厨(嘉興婁包/最有名)脆美載食单又有¶
<pb:KR4f0032_SBCK_002-31b>¶
三絃老(嘉定陸君/陽時寓禾)竟上高樓彈别來十載强撫事增長嘆¶
今冬客江北蕭條風雪寒一揖驚痩沈讙呶投&KR0880;餐瑣屑¶
詢里巷急遽焉能殫側聞甪里街舊物多凋殘君歸語所¶
知陳子頗平安獨是不能書穿鎚庫口干所以闕鯉魚老¶
淚徒瀰漫櫩前雪漸消滴瀝何時乾¶
　　雪霽將發滄葦先生復堅爲三日留是夜同諸子重¶
　　　集静思堂仍用前韻¶
僕夫杖馬箠趣我上馬鞍衝泥走相别苦辭歲巳闌答言¶
姑且留别易會面難君看&KR0031;蠟燭淚亦不肯乾囬憶數日¶
中勝事詎易殫舞衫歌板窟爛熳霑盤餐歌舞者伊誰陽¶
文與叚干悲栗爲我吹坎侯爲我彈㓜眇美人曲摧塌烈¶
士肝更上習家池犯此氷雪寒&KR0029;醉踏絶壁見者噤齒看¶
<pb:KR4f0032_SBCK_002-32a>¶
但少避債臺畧使詩逋寛人生重行樂年少欺衰殘念此¶
語僕夫且整當杯歡馬爲返其槽輪亦不須安舉頭便食¶
酒淋漓汁漫漫誓令&KR0031;黄鵠羽翮不復单僕夫黙不言&KR0029;¶
柱徒嗟歎¶
　　延令雪後過季吏部嘉樹園¶
浙浙雪仍滴&KR0639;&KR0639;氷未殘絶宜新月映差許素琴彈落葉¶
扣哀壑疎鐘答遠灘居肰城市內難得此空寒¶
　　其二¶
蝟腹松皮縮蛇條橘刺長眞成斤竹嶺詎減輞川莊傍險¶
嫌泥滑題詩怯手僵平生慕幽勝垂老願能償¶
　其三¶
緩步趣方愜&KR0469;烟倐以興客愁殘臘去園記昔游曾(余去/冬曾)¶
<pb:KR4f0032_SBCK_002-32b>¶
(一游/茲園)更莫掃林雪問誰搖夕燈空將騷屑意歸語石堂僧¶
(余方寓/廣福寺)¶
　　丁未冬月黄子珍百伯母太夫人稱八十觴是歲珍¶
　　　百亦復六十長歌奉贈¶
兄作楚江令奉母楚江居懷中洞庭橘柈裡武昌魚兄今¶
罷官歸夀母當寒夜婦子大擊鮮賔朋日行炙憶兄與我¶
初定交我時鷇語牙齒聲庭前老木多鸛雀升樹只欲攀¶
其巢中年跳擲㨗飛走與兄作逹無不有硬句甘遭花鳥¶
汚肥腸詎覺容顔醜酌酒勸兄兄勿辭有酒不飮眞大癡¶
吾聞祝融之峯七十二其上巖岫多幽竒赤嶽丹砂母可¶
膳二酉秘籙兄可披況復聖世重民牧專城莫歎爲官卑¶
卽今腰組解亦得猶勝陳生炊扊扅母今八十兄六十&KR0176;¶
<pb:KR4f0032_SBCK_002-33a>¶
下鳳雛還玉立如山紅燭十丈長靈璈仙磬喧兩旁題詩¶
却羡安仁宰樂事君家不可當¶
　　丁未除夕¶
有弟有弟在亳村手足皸&KR1023;寒無褌矮屋三間絕欹側其¶
內書籍無一存一兒河邉赤脚走一兒二十難成婚焉得¶
致汝一斗酒與汝醉擊老瓦盆¶
　　除夕與諸公分賦同用九佳韻¶
今夜堂堂又將去椒盤却喜同吾儕生無百歲休感激坐¶
有一客能詼諧鷦鷯枝借棲不穩鸚鵡賦成悶可排丈夫¶
老大竟如此短衣來歲仍天涯¶
<pb:KR4f0032_SBCK_002-33b>¶
<pb:KR4f0032_SBCK_002-33b>¶
#+PROPERTY: JUAN 2
#+PROPERTY: FILE SB04n0541-002陳迦陵文集迦陵詞全集-卷第二.
<pb:KR4f0032_SBCK_002-1a>¶
迦陵詞全集卷二¶
　宜興陳維崧其年著¶
　同邑周啟雋立五　維岳緯雲¶
　秀水曹　溶秋嶽　宗石子萬¶
　睢州湯　斌潛庵　男履端¶
　江寧紀映鍾伯紫　姪賜薛¶
　　浣溪沙¶
　　　贈王郞¶
十五吳兒渲額黃鵞笙炙罷口脂香依稀記是小王昌¶
未解褰&KR0277;通暗語巳能映柱惱&KR0326;腸箇儂年紀未須防¶
　　　癸丑東溪雨中修禊¶
春水挼藍接遠汀晩山愁黛矗銀屏綠楊城外畵船停¶
<pb:KR4f0032_SBCK_002-1b>¶
燕剪輕陰拖水榭鶯翻嫩雨濕蘭亭半溪燈火酒微醒¶
　　　春日同史雲臣遠公買舟山游小泊祝陵紀事¶
春水平如簟一般茶鐺棋局委潺湲好風吹去不須還¶
二月新晴鋤綠笋半村微雨賣靑山(人家俱伐/山鬻石)垂楊低處¶
隱禪&KR0028;¶
　　　投金瀬懷古¶
格格沙禽拍野塘離離苦竹上空墻投金瀬在&KR0222;斜陽¶
擊絮人&KR0138;憐伍員(音/運)浣紗溪又産夷光英雄生死繫紅粧¶
　　　偶憇淸和庵卽事¶
壘石緣流一逕斜寺門幽似野人家西風黃葉響籬笆¶
紫入鸚哥名是菊(草花中有名鸚/哥菊者其色紫)紅歸鴉舅色如花僧雛¶
竹下自煎茶¶
<pb:KR4f0032_SBCK_002-2a>¶
　　　咏橘¶
秋染包山樹樹蒼高&KR0672;斜綴綘紗&KR0809;西風飄過滿湖香¶
未免爲奴&KR0582;飮噉(用橘/奴事)微聞有叟話滄桑(用橘/叟事)霜紅露白¶
儘徜徉¶
髣髴輕軀十八娘生憎柑子道家粧石榴裂齒也尋常¶
擘罷春纎丹液冷傳來羅帕玉肌凉昨宵酒惡倍思量¶
船入荆溪思豁然曾傳此語自坡仙擬將種樹遣蕭閒¶
今日亭臺無楚頌舊時橘柚滿吳天風流人去一千年¶
藻耀霜林八月中纍纍赬卵石湖東&KR1130;包箬裹滿筠籠¶
天上渇烏偷様好鑄成一&KR0039;橘般紅蓬萊夜半巳曈曨¶
　　　山塘卽事¶
窈窕山塘半酒家浣衣歸去笑吳娃東風吹得繡裙斜¶
<pb:KR4f0032_SBCK_002-2b>¶
琴几砑光麋綠竹楸枰&KR0251;落水仙花碧紗窗影浸山茶¶
　　　蚌埠卽事¶
&KR1071;&KR1071;淮河杳似年森森蚌嶺遠攢天風來吹作鱟帆圓¶
奈熟叟擎千顆雨柳濃兒浴一溪烟黃&KR0050;凉粉趂墟船¶
　　　雨中由楓橋至齊門¶
料峭春寒恰未消鵓鴣啼急水迢迢半船微雨過楓橋¶
薺菜綠平齊女墓梨花雪壓伍胥潮柳枝和恨一條條¶
　　　月夜虎丘紀所見¶
小立山塘玩&KR0578;烟市樓燈火未闌&KR0226;暗中依約遇嬋娟¶
風裡繡裙吹浪皺雨餘紅&KR0282;印泥圓一鈎春月寺門前¶
　　　陸上愼移居東郊¶
背郭沿溪路不遥杏花村&KR0187;菜花橋故人和燕定新巢¶
<pb:KR4f0032_SBCK_002-3a>¶
藥裹煖分花影曬漁簑閒受柳綿飄小樓長聽雨瀟瀟¶
水驛家家看打魚晴簷日日喚提壺知君高臥一愁無¶
乍可小詞塡㓜婦不妨新論著潛夫明年花下引鵷雛¶
　　　逮下爲閻牛叟賦(牛叟兌閣遺徽日妻屢請納妾/予不應間置孔氏一妾三年遣)¶
(之猶處女焉)¶
頻笑王家九&KR0236;文犢車麈尾事紛紜蔡充兒語最傳聞¶
毎遣白公留阿素&KR0077;教坡老買朝雲紅閨若箇不輸君¶
　　酒泉子¶
　　　咏畵上香櫞爲祖仁淵賦¶
拌蠟匀檀搓得軟羅圓皺西風抛打赭黃毬墮高樓　翠¶
甆紅架貯淸幽分外宜秋憑皓腕劈春絨和麝粉絡床頭¶
　　天門謡¶
<pb:KR4f0032_SBCK_002-3b>¶
　　　汲縣道中作¶
巳過鞦韆節看汲冡苔錢舖纈淇流咽說古今興滅　比¶
干廟年年啼百舌月與銅盤都缺愁恨織花落處棠梨成¶
血¶
　　添字昭君怨¶
　　　竹逸約過城南僧舍看梅以雨不果詞以柬之¶
梅壓板橋玉皺人隔寺墻香透昨朝花下約同遊散春愁¶
　准趂平蕪携手還傍粉帘賒酒今朝細雨太綿綿且高¶
眠¶
　　　夜泊鑾江¶
今夜月明江上綠染吳天新様萬家&KR0277;幙火微明佛狸城¶
　一&KR0039;&KR0050;洲玉糅半笏金山雪透亂帆颯颯響秋江瀉銀¶
<pb:KR4f0032_SBCK_002-4a>¶
瀧¶
　　菩薩蠻¶
　　　題靑谿遺事畵册同鄒程邨彭金粟王阮亭董文¶
　　　　友賦¶
流蘇小掲人初起博山烟裊屏風裡紅日映&KR0277;衣梁間玉¶
剪飛　&KR0326;眸驚瞥見笑倚中門扇准擬嫁文鴦燈花昨夜¶
&KR0031;(乍遇)¶
&KR0090;牙局上金星吐香閨戲博紅鸚鵡深院對挑棋厭厭春¶
晝遲　娘輸籠玉手佯靠紗窗口細撚柳綿兒花冠報午¶
時(奕棋)¶
銀河斜墜光如雪碧虛淺浸天邊月月色太嬋娟行來剛¶
並肩　䦨干渾倚倦小&KR0222;裙花茜風細語難聞亭亭&KR0031;璧¶
<pb:KR4f0032_SBCK_002-4b>¶
人(私語)¶
後堂恰與中門近當時日傍飛蟬髩猶記捉迷藏水晶庭¶
院凉　侍兒前後邏何計將他躱匿笑顫花枝鞋尖露一¶
絲(迷藏)¶
&KR0326;廊碧甃芭蕉葉鴨罏瑞腦薫猶&KR0044;春笋抱琴彈一行金¶
雁寒　聲聲鬆寶串彈到昭君怨促柱鼓瀟湘風吹羅帶¶
長(彈琴)¶
秦淮水閣多斑竹平康院院燒燈讀竹響似行人檀郞&KR0326;¶
顧頻　恰逢紅粉面送茗來瓊扇剛是早囘頭夜深儂睡¶
休(讀書)¶
梨花&KR0609;&KR0609;飛紅雪狸奴夜撲&KR0586;毺月物也解雄雌教奴恣¶
意窺　潛踪殊未慣猛被蕭郞看羞走暈春潮門邊落翠¶
<pb:KR4f0032_SBCK_002-5a>¶
翹(潛窺)¶
桃笙小擁樓東玉紅㽔濃軃春鬟綠寶篆鎭垂垂珊瑚鈎¶
響時　花陰揺屈戍小妹潛偷覻故意綉屏中剔他銀燭¶
紅(秘戲)¶
　　　江行¶
東風吹綠江南道行人都說江南好紅豆兩三枝低垂聖¶
女祠　淥波明似眼來往人何限斜日運租船西風跂脚¶
眠¶
江流只向臺城打閱江樓上人非也對此正&KR0252;&KR0252;烟波空¶
斷腸　布帆揺鐡鹿碾破長江綠囘首望臺城依稀橫吹¶
聲¶
　　　和龔伯通寄于生用原韻¶
<pb:KR4f0032_SBCK_002-5b>¶
撩人最是眉烟皺勾人不在春&KR0211;瘦紅燭奈他何相看淚¶
孰多　别來渾不寐夢裡人誰至&KR0184;倚鈿筝眠嬌音落枕¶
邊¶
　　　代于生答伯通仍用前韻¶
舞餘叠得衫兒皺酒闌䟎得人兒痩郞口似隋何相思謊¶
最多　昨宵剛小寐書與砧同至砧響伴人眠&KR0009;書人那¶
邊¶
　　　春日憶西湖次陸藎思徐竹逸倡和原韻¶
劃波曾到西泠去掠入綠㾗難唾處疎簟雜眠鷗眞成自¶
在游　如今佳興歇悶過春三月剛見摘蘭芽山村又焙¶
茶¶
　　　柬雲臣訊牡丹消息¶
<pb:KR4f0032_SBCK_002-6a>¶
銀鈴油幕安排巧剛剛只等花期早聞說藥欄東嬌香將¶
暈紅　連朝天欲雨苦勒春寒住何日一枝開儂應側㡌¶
來¶
　　　雲臣招看牡丹以雨未赴小詞奉柬并柬是日賞¶
　　　　花諸子¶
堂前勸酒淸尊急闌前着雨紅粧濕多分酒醒時嬌香和¶
涙辭　留花花不可索性將花躱&KR0184;做薄情人懨懨睡一¶
春¶
　　　遥題廣陵吳元式棣友堂¶
驅車昨過田眞里千年想像荆花紫(余昨歲中州曽過/田氏三紫荆故里)今¶
日廣陵城惟君繼令名　休歌一斗粟羡汝東西屋准擬¶
到華堂來眠大被旁¶
<pb:KR4f0032_SBCK_002-6b>¶
　　　過雲臣宅看牡丹歸有作¶
滿城争放花千朶狂夫那肯家中坐纔得過西隣東家喚¶
又頻　徑須衝酒去那怯廉纎雨日日爲花顚何曾讓少¶
年¶
　　　吳門將歸爲姜學在題歲寒圖¶
瀕行不折閶門柳殷勤只勸臯橋酒笑指歲寒圖交情如¶
不如　領君珍重意樹乃猶如此題罷上歸船&KR0012;帆入&KR0578;¶
烟¶
　　　爲竹逸題徐渭文畵紫牡丹¶
年時&KR0242;酒紅欄下一叢奼紫眞如畵今日畵花王依稀洛¶
下粧　徐熙眞逸品淺暈葡萄錦挂在賞花天狂蜂兩處¶
喧¶
<pb:KR4f0032_SBCK_002-7a>¶
　　　將發吳門時庭際海棠盛開用香嚴詞韻¶
年年慣作他鄕客今年怕與花離别花也替儂愁春江無¶
盡頭　不如&KR0031;粉蝶鎭日團花側花發唱驪歌人歸花若¶
何¶
　　　爲友人題像¶
萬山槲葉西風起黛痕滴入衫痕裡硯匣淨無塵依稀陸¶
子春　他時須獻賦細馬朝天去相映柳毿毿宫娥報捲¶
&KR0277;¶
　　　燕市贈相者¶
虎坊橋畔逢唐舉西風酌酒爲君語齃鼻與魋肩何嘗&KR0033;¶
一錢　浮雲卿眼見富貴非吾願酒盡撥三絃狂歌菩薩¶
蠻¶
<pb:KR4f0032_SBCK_002-7b>¶
　　　爲閻牛叟新納&KR0078;人催粧(牛叟夫人巳逝/方爲作悼亡詞)¶
悼亡纔寫菖蒲幅定情又索消魂曲淮估附書來紅椷和¶
笑開　鵲橋塡巳久儂是催粧手老去漫情多顚狂奈爾¶
何¶
雕香刻翠飛瓊像多時供在粧樓上揀箇女如花纎腰同¶
拜他　白家蠻柳在淺&KR0222;東風外情緒慣瞞伊欺他尚小¶
時¶
　　　贈梁陶侣(棠村夫/子小阮)¶
邯郸年少春衫綠鳴筝競唱棠村曲檀板鷓鴣天藂臺月¶
正圓　謝公猶子在才調空群軰誰愛紫羅囊書籖玳&KR0536;¶
裝¶
　　卜算子¶
<pb:KR4f0032_SBCK_002-8a>¶
　　　阻閘&KR0050;歩¶
風急楚天秋日落呉山暮烏桕紅梨樹樹霜船在霜中住¶
　極目落帆亭側聽催船鼓聞道長江日夜流何不流儂¶
去¶
　　采桑子(一名醜奴兒令一名/羅敷令一名羅敷媚)¶
　　　送李雲田之吳門迎侍兒掃鏡¶
一群蕩子揚州住&KR0277;㡳紅牙門畔金車邀笛藏鈎樂事賒¶
　如何短李先辭我云有吳娃生小如花日上江樓候客¶
楂¶
我言息國夫人好何不歸哉早到粧臺湘水今秋綠勝苔¶
　君言&KR0147;復爲歡耳謎語應猜莊語非詼神物須知是手¶
推(時雲田寶鐙/夫人在楚)¶
<pb:KR4f0032_SBCK_002-8b>¶
　　　題畵蘭小册(蘭爲横波/夫人所繪)¶
囬思吮粉調鉛日紫菂緗芽露蕋烟葩壓倒南唐落墨花¶
　杜蘭香去多時了碎錦零紗飄泊誰家䞉有眉樓小篆¶
斜¶
後堂絲管親曾醉衮徧筝琶舞煞蠻靴百幅紅蘭岀內家¶
　左徒弟子今誰在只有章華淪落天涯&KR0216;看靈均九畹¶
花(施愚山日氣馥鬱于/芝蘭態旖旋于楊柳)¶
　　　題潘曉庵斗酒百篇小像¶
畵師貌岀高人熊梧竹澄鮮庭戸蕭然道是詩顚併酒顚¶
　玉山百罰頺唐甚醉漢瓊筵紗㡌微偏擊唾壺歌寶劒¶
篇¶
　　　正月二十日從吳天石處&KR0023;讀緯雲弟京邸春詞¶
<pb:KR4f0032_SBCK_002-9a>¶
　　　　因和其韻聲情拉雜百感風生一夕遂得十首¶
　　　　不自知其所云也¶
今年明月無情甚偏向江東只照軍容不放銀花萬樹紅¶
　鳯城飛下征南騎一片刀&KR0211;鐡甲呼風愁殺思鄕沈侍¶
中¶
輕輕過了元宵也春雪&KR0138;融零雨還&KR0293;雨細如愁糝碧空¶
　孤燈炙罷和衣睡莫打晨鐘綉轂銀驄准擬今宵夢裡¶
逢¶
何人又唱安公子漢苑烟濃魏寢霜封犵嶺蠻鄕一萬重¶
　雪消巴蜀添春水誰駕艨艟陡起魚龍此夜横江有阿¶
童¶
早年䘮亂曾嘗過複壁爲傭城旦爲舂兒女宵啼賊火紅¶
<pb:KR4f0032_SBCK_002-9b>¶
　&KR0326;頭三十年前事牋懇天公衰髩如蓬莫遣咸陽又舉¶
烽¶
杜陵諸弟飄零甚幾陣離鴻捩影長空燕市(謂三弟/緯雲)梁園¶
(謂四弟/子萬)&KR0011;轉蓬　後湖一雁尤酸楚竟逐晨風一去無踪¶
雨打天桃墜冷紅(悼弟/半雪)¶
添丁屈指今三歳未識而翁睡去朦朧耳畔呼&KR0088;語句工¶
　關河梗絶書難逹何日相逢繡褓親縫顚倒天吳短褐¶
中¶
有人來自尚書墓燕子樓中紅粉成空樹樹衰楊夜起風¶
　非公人盡嫌余&KR0568;絮酒難從疎散誰容頭白羊曇路巳¶
窮(哭合肥/夫子)¶
昨冬并說西樵死送盡英雄祗剰衰翁寒日西頺貫白虹¶
<pb:KR4f0032_SBCK_002-10a>¶
　從兹東海無奇氣魚眼波紅鰲背霜濃瑶島瓊臺何處¶
峰(哭西樵/吏部)¶
年來怕作傷心句&KR0031;袖龍鍾左耳新聾莫把箜篌唱懊儂¶
　不如且作消愁計賣藥無終鬻畚山東自署人間亡是¶
公¶
今朝吾弟懸弧日四十匆匆誰薦揚雄謁者監門孰與通¶
　耦耕畢竟家山好山黛初濃杏靨&KR0138;烘遲汝風光一笑¶
同(是日爲/弟生日)¶
　　　吳門遇徐梥之問我新詞賦此以答¶
當時慣做銷魂曲南院花卿北里楊瓊争譜香詞上玉笙¶
　如今縱有疎狂興花月前生詩酒浮名丈八琵琶撥不¶
成¶
<pb:KR4f0032_SBCK_002-10b>¶
　　　爲汪蛟門舍人題畵册十二幀¶
鬱金堂後相思樹花月瓏&KR0731;庭院迷&KR0293;鳯脛蘭膏㶑灔紅¶
　&KR0031;心一氣沉香火嬌小烏龍斜壓薫籠笑爾葡萄寶幔¶
空¶
是何年少朝天客火滿東華漏歇南衙蝶夢&KR0138;歸尚戀花¶
　麝衾獸炭團花褥休數其他一例豪奢不是田家卽竇¶
家¶
八盤膩手香蟬委紅粉輕調畵的輕描&KR0033;得春魂爲爾銷¶
　道書偏怪郞耽讀百幅霞綃十斛龍膏何必蓬山訪碧¶
桃¶
李皇周后年&KR0031;小玉樹宮墻金縷鞋幇膽怯潛提岀洞房¶
　秣陵往事千年矣如此疎狂莫管興亡便破家山也不¶
<pb:KR4f0032_SBCK_002-11a>¶
妨¶
金籠鸚鵡新來啞柳様腰身月様精神小小房櫳少四隣¶
　只愁繞院千竿碧戞觸疎筠斷續停匀幾陣琤琮似有¶
人¶
浪花槅子氷紋檻綠沁肌膚凉浸眉鬚還有炎威半&KR0039;無¶
　水明樓上人梳裹旁立鴉雛秀鬋淸矑愛看荷盤瀉露¶
珠¶
蒼松陡作金虬舞似此雲山不像人間嵓畔相逢吳綵鸞¶
　情緣未了前塵在扇子團圞暗惜韶顔飯罷胡麻趂早¶
還¶
鷓鴣斑暈鸕鷀杓玉&KR0243;犀香酒聖詩狂濃淡屏山墨幾行¶
　牙籖叠架粗於筍蕃錦珠囊宋榻唐裝也抵豪門笏滿¶
<pb:KR4f0032_SBCK_002-11b>¶
床¶
紅櫻斗帳空如水烟月羅羅人到南柯一片松濤枕畔過¶
　雀翹蟬髩端然坐裙帶微挼纎指頻呵甚處巫雲入夢¶
多¶
簟紋綠煗玻瓈皺極望芙渠來往誰歟風幔烟橈滿太湖¶
　&KR0200;兒不忿&KR0031;栖鴨波濺紅襦潮暈春酥阿姊身邊竟有¶
夫¶
搓酥滴粉瑶臺侶要使微頳戲問幽情眉黛全低恚旋成¶
　紅絲蠅拂拈來打何事干卿口語偏輕薄怒徐囘媚轉¶
生¶
盈盈對坐繙經史琳笈瓊函粉印脂鈐夜冷春葱下幾籖¶
　在旁蠟燭能知狀茗苦香甜月小風纎咏絮才高笑撒¶
<pb:KR4f0032_SBCK_002-12a>¶
鹽¶
　　減字木蘭花¶
　　　秋雨過紅板橋¶
當年此地銷魂人記銷魂事妙舞淸歈不是柔奴定態奴¶
　西風古道二十年來人漸老漠漠迢迢秋雨重經紅板¶
橋¶
　　　渡江宿弟斐玉家¶
江南江北握手相看那易得今夜重逢翠篠黃花伴燭紅¶
　浮杯大嚼顧我何如家弟樂車馬湖邊明日西風絶可¶
憐¶
　　　廣陵旅邸送三弟緯雲南歸¶
佛狸城下兄弟禪房通夜話紅土山頭兄往吳陵弟亳州¶
<pb:KR4f0032_SBCK_002-12b>¶
　一鞭春暮重過竹西三日住江上斜暉弟作歸人兄未¶
歸¶
　　　送四弟子萬¶
前年飛絮我到故園君巳去今歲靑山君又南行我未還¶
　吳雲郢樹淚灑臨岐無一語再唱離歌六幅蒲帆奈汝¶
何¶
　　　送五弟阿龍¶
阿龍最小失母隨兄偏了了四歲離鄕今日重逢斷我腸¶
　阮家姑母猶子情深思汝久此去相依莫以懷吾涙濕¶
衣(阿龍年四歲卽隨/四弟子萬居商丘)¶
　　　歲暮燈下作家書竟再繫數詞楮尾¶
天涯飄泊湖雨湘烟無定著暗數從前汝嫁黔婁二十年¶
<pb:KR4f0032_SBCK_002-13a>¶
　當時兩小樂衛人誇門第好零落而今累汝荆&KR0107;伴藳¶
砧¶
余年二十粗曉讀書兼射獵三十蹉跎鼓瑟吹箎奈若何¶
　堪憐阿堵垂老詎曾親識汝溝水東西何用男兒意氣¶
爲¶
今年離别石畔梅花開似雪駿馬馳坡又見流光換碧羅¶
　歸鞍暫息看汝機邊還作織秋月當頭重附租船江岸¶
遊¶
地名跛&KR0193;郭璞墓前波浪洶細剔銀缸話盡秋宵角枕凉¶
　橘紅橙綠九月敬亭山畔宿水鳥斜飛又逐&KR0012;篷一夜¶
歸¶
曲阿湖上重看縠紋平似掌及到䢴溝絲雨斜風水驛愁¶
<pb:KR4f0032_SBCK_002-13b>¶
　敗荷衰柳且買高郵紅玉酒群盗如毛月黒隣船響箭¶
刀¶
吳霜&KR0039;髩客况文情都落盡檢&KR0039;行裝淚滴珍珠叠滿箱¶
　并州曾到也擬開懷還一笑塵務相牽執手雲郞送上¶
船¶
客航風雨冷雁濕猿齊夜語欲作家書腹轉車輪一字無¶
　經年如此愁裏光陰能有幾預報歸期又在梅開似雪¶
時¶
　　　上巳後一日途次洧川¶
花紅草綠昨日濃春經阮曲碎雨零烟今日愁人過洧川¶
　三春去半半付郵亭和驛舘溱洧潺湲上巳無人岀采¶
蘭¶
<pb:KR4f0032_SBCK_002-14a>¶
　　　過惠山九華庵(係某氏/廢園)¶
石蹲奇獸兀奡玲瓏眞險秀磵束春羅窈窕空明足淡沲¶
　閒庭誰到祗許碧空懸冷瀑些事消魂剰有鞦韆斷板¶
存¶
　　　酷暑馬上口占¶
陽烏酣戰身似吳牛偏易喘緩轡徬徨我有田園萬斛凉¶
　桐廊茗汁此事如今那可得黃鳥多情小店風潭囀一¶
聲¶
　　　題彭爰琴小像¶
隋宫絲管曾醉倡家紅玉椀瘦馬蘆溝又上燕&KR0078;賣酒樓¶
　十年一别往事&KR0293;&KR0293;那可說畵裡逢君同把揚州月色¶
分¶
<pb:KR4f0032_SBCK_002-14b>¶
　　　題山陰何奕美小像(奕美尊人侍御/公以忠節死)¶
多年枯樹屈鐡抝銅陰翠沍野澗蕭林閑坐幽人抱&KR0176;吟¶
　傳家碧血怕聽子規啼夜月莫便還鄕覇國山川冷夕¶
陽¶
　　　佐家爲閻牛叟賦(牛叟兌閣遺徽日余世以鹽筴/起家後中落妻恒好語相慰)¶
魚租雁稅健婦持門心力瘁黽勉錢刀&KR0135;得男兒意氣豪¶
　家緣中落軋軋機床&KR0184;織作國士橋邊賸有蕭蕭冷硯¶
田¶
　　　題惲南田爲潘原白所畵綘幘横秋圖¶
花&KR0227;粉距昻首晴秋羞噲伍惱殺詩翁得失偏呶鷄與&KR0393;¶
　乾坤夜黒何日一鳴天下白角角堪驚總是秦關過客¶
聲¶
<pb:KR4f0032_SBCK_002-15a>¶
陳倉祠古當日覇王全繫汝叢挂天空䑛藥還聞伴八公¶
　而今老大笑爾㑹稽鷄太啞莫&KR0249;昏晨斯世誰爲起舞¶
人¶
<pb:KR4f0032_SBCK_002-15b>¶
¶
迦陵詞全集卷二終¶
