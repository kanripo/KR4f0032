# -*- mode: mandoku-view; -*-
#+TITLE: 陳迦陵文集
#+DATE: 2015-09-11 17:48:12.267061
#+PROPERTY: ID KR4f0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0541-025陳迦陵文集迦陵詞全集-卷第二十五.
<pb:KR4f0032_SBCK_025-1a>¶
膏以明煎吾聞其語綿上龍蛇哭子推眞休矣向燈王稽¶
首埋炤奚疑¶
　　　同遠公和友人贈答之作¶
五十之年細數生平人間可哀看白首相知晨星寥落朱¶
門先逹覆雨喧豗只此貧交陶然永夕蹴鞠彈棋更舉杯¶
交驩甚記看花並出踏月偕囘　千金散盡還來筭細故¶
寧容芥&KR0926;哉况白雪連箱讀之氣盡紅牙一曲聞者心&KR0069;¶
亟續曩游競投新闋從此蕭朱忍見猜眞嘉話使詞塲數¶
子笑口齊開¶
　　　題西溪釣者小像¶
彼君子兮自序生平西溪釣徒有柴門臨水一群鵝鴨松¶
關&KR0018;郭四壁圖書註易逍遥彈琴廓落屈指知非十載餘¶
<pb:KR4f0032_SBCK_025-1b>¶
(時釣者年/六十有九)焚香坐俯衣暉傑閣飽瞰晴湖　多時興在乘¶
桴且一葦蒼&KR0252;縱所如看筆床茶竈沿流容與漁莊蟹舍¶
夾浦縈紆乍叩閒舷或延新月秋水長天碧似蘆掀髯笑¶
笑人方夢鹿我正觀魚¶
　　　秦對巖太史餉酒&KR0319;至詞以謝之¶
雨挾泉飛風&KR0135;杉吟調調刁刁正梅剛破臘檀匀臉靨山¶
争釀雪粉剪翎毛氷坼龍鱗樹窪蛇膓蒼莾空山捲怒濤¶
吾衰也恰閑思說餅狂欲餔糟　故人相念何勞遣銀鹿¶
持箋訊老饕更厨娘斫鱠幾絲薑橘索郞瀉玉滿甕蒲桃¶
鷄跖&KR0031;持腹&KR0254;偏勸浮拍中山也自豪吾醉也向床頭舞¶
劍席上歌騷¶
　　　爲高汝敬尊公季遠題像并贈汝敬(季遠忠憲/公季子)¶
<pb:KR4f0032_SBCK_025-2a>¶
彼君子兮朗若玉山爛若朝霞歎三閭香草忠臣有後七¶
賢修竹處士無家畵癖書&KR0075;酒鐺茶董滿院桐陰一㡌斜¶
眞瀟灑&KR0018;薪而歌者優孟誰邪　賢郎品更稱佳只落日¶
祠堂守暮鴉向山頭荷挿追隨猿鶴泉邊鍵戸箋釋&KR0393;蝦¶
北郭騷貧東方朔餓一片空庭扁豆花軒渠也任韋平父¶
子兩代宣麻¶
　　　留别伯成先生和澹心韻¶
憶數年間爲汗漫游輕去其鄕正城樓入夜無邊草白&KR0028;¶
河放溜極目沙黄廣武山雄碻磝路隘何必愁人始斷腸¶
風吹盡是三河俠少六郡名王　牛衣仍臥王章笑病馬¶
依然戀戰塲恰何來同調金荃一卷重逄高會紅燭千行¶
風刮琵琶霜枯篳篥又惹歸帆帶雨張頻囘首是難&KR0111;官¶
<pb:KR4f0032_SBCK_025-2b>¶
閣酒綠茶香¶
　　　聽梧軒夜集仍叠前韻¶
烏鵲驚飛繞樹無枝誰爲故鄕歎十年失路愁雲淰白三¶
秋伏枕病葉删黄欲哭不能欲歌不可冷盡吳鈎一寸腸¶
繁華夢夢華淸全部岐薛諸王　從頭細與平章筭紅燭¶
今番第幾塲正檀槽滚徧嬌鶯碎語碧空界破歸鴈分行¶
此夜筵前明朝河上擊唾壺兼作拍張梧軒好待來春重¶
到劈&KR0083;添香¶
　　　病中雲臣餽我藥貲賦此志謝¶
有嘯於梁其來如風公然叩門是二䜿揶揄穴人焦府五¶
窮跳盪絆我朝昏䑕鬬庭前蟻喧床下敗壁徒懸犢鼻褌¶
黔婁婦空典&KR0107;訪卜翦&KR0083;招魂　無錢藥裹休論至今日¶
<pb:KR4f0032_SBCK_025-3a>¶
方知扁鵲尊歎殘杯冷炙誰遺野老淁風碎雨孰念王孫¶
只有貧交偏承厚誼管鮑分金古道存前期在待稍蘇肺¶
氣同問眞源¶
　　　余臥病澄江不能應試主者頗難之竹逸爲經營¶
　　　　良苦乃始得請歸來作此自嘲并以伸謝¶
羅隱江東老署秀才不幸似之怪自&KR0018;上流偏搜兎册曾¶
稱男子&KR0077;溷牛醫壯不如人老之將至那更空墻病馬嘶¶
歸去耳儘嚇人腐䑕笑我醯鷄　紛紛路&KR0017;相疑疑小敵¶
當塲胡怯爲謝主臣不敏怯誠有是明公垂諒病亦非欺¶
顔子屢空伯牛有疾合受先生譴責詞眞窮矣幸江城恰¶
遇鮑叔於斯¶
　　　余旣沉疴瀕死而遠公亦一病累月乃其病中獨¶
<pb:KR4f0032_SBCK_025-3b>¶
　　　　持齋甚堅詞以訊之¶
瀕死三秋僵臥十旬巳而已而歎參苓&KR0064;貴婦難竊藥鷄¶
豚差賤妃可呼豨黄雀披綿紫螯堆珀更朶先生病後頥¶
屬饜耳任人呼其鄙我舉其肥　相憐同病奚疑只松下¶
君偏折露葵但瓠稱折項欣焉命七魚名石首誓不沾匙¶
我軰衰贏全憑膾脯待得生天是幾時言非戲請相隨果¶
腹莫漫攢眉¶
　　　遠公臥疾長齋余旣與雲臣作詞寛譬乃接來章¶
　　　　有承歡有歉頥養空文自罰十年藜藿之語因¶
　　　　復作此廣之并邀雲臣共作¶
三復君詞九轉之腸凄如峽猿痛百年菽水半虛滫髓九¶
原松檟難逮鷄豚莫打&KR0268;鴉惟鋤孝笋綉佛長齋跽墓門¶
<pb:KR4f0032_SBCK_025-4a>¶
眞嗚咽念小人有母綿定奇温　羡君獨行偏敦只慰藉¶
吾徒尙有言記於陵亷士生鵝可食曾參孝子膾炙常飱¶
禮謹其踰親憂其疾滅性寧酬罔極恩還相勸願終辭藿¶
食亟進熊膰¶
　　　咏菜花¶
極目離離徧地&KR0293;&KR0293;官橋野塘正杏腮低亞添他旖旎柳¶
絲淺怫益爾輕颺綉韈&KR0138;挑羅裙可擇小摘情親也不妨¶
風流甚映粉紅墻底一片鵝黄　曾經舞榭歌塲&KR0077;付與¶
空園鎻夕陽縱非花非草也來蝶閙和烟和雨慣引&KR0597;忙¶
每到年時此花嬌處觀裡夭桃已斷腸沉吟久怕落紅如¶
海流入春江¶
　　　郝元公先生生日同杜于皇蘇崑生黄稚曾家集¶
<pb:KR4f0032_SBCK_025-4b>¶
　　　　生署中觀劇詞以紀事¶
兩地人師十載問奇相依講堂正郝隆長者居官磊落陳¶
琳下士閱世淸狂昨到梁溪重披絳帳恰遇生申燕喜觴¶
華筵上看雕輪徐動玉佩成行　圜橋觀者如墻有末座¶
酬知一寸腸歎烏衣誰認王家舊巷靑衫難換陸氏荒庄¶
畵鼓頻撾銀筝細撥&KR0277;外梨花一夜霜東風曉被此情如¶
酒膩住歸航¶
　　　甲寅立夏日同萬紅友吳天石過雲臣齋頭賞牡¶
　　　　丹有作¶
每到春餘便過君家來衝綺筵正楝花風裡金鈴細響湖¶
山石畔綉幔低褰綠葉扶紅瓊酥襯紫三種傾城各自妍¶
疎狂客更詩催奕聖酒引僧顚(時蘇仲補放/庵上人在座)沉香不記¶
<pb:KR4f0032_SBCK_025-5a>¶
何年筭天寶風流事邈然記錦袍學士新聲倚曲淡容虢¶
國薄醉朝天事去休提愁來須謝眼底明粧盡可憐春歸¶
矣仗花間&KR0597;蝶邀取春還¶
　　　爲雪持題像卽次原韻(像作大雪中數/燕&KR0078;筝琶夾侍)¶
屈指生平衣&KR0081;知寒食梅苦酸倩氷綃數尺圖成行樂梨¶
園一曲譜出邯郸富貴何常男兒自有除&KR0077;昇天作底難¶
掀髯處怪六花一夜白盡江山　長空舞絮漫漫縱漢苑¶
吳宮夢裡看喚燕支小婦霓裳夜讌&KR0326;波别隊毳幙春寒¶
滿院紅肌一&KR0277;香雪老放英雄此內閒吾狂甚嚮畵中笑¶
乞最後&KR0031;鬟¶
　　　題竹逸小像(像在萬竿/翠竹中)¶
誰伴先生茗椀罏薰書籖筆床記&KR0268;恩釋褐名喧三殿定¶
<pb:KR4f0032_SBCK_025-5b>¶
昆乘傳檄論諸羗萬里辭官一身入畵抽&KR0077;朝簮換芰裳¶
琴樽外更陰陰空翠箇箇篔簹　竹郞閒與評量論梁棟¶
何須羡豫章任截爲拄杖躡他嵩華劈成横&KR0327;吹出伊凉¶
根作龍拏節如劍㧞誰許斑痕上苦篁聞言喜竹得風而¶
笑滿院笙簧¶
　　　曬書¶
憶昔吾家有萬卷樓城西亳村自江陵道盡牙籖半失咸¶
陽熖熄玉軸猶存借去一瓻亡來三篋墨化妖螭赴海門¶
無多剩似亂餘故舊賣後田園　叢編暇日還捫與藥裹¶
零星曝滿軒任半生穿穴碎同蠧蝕有時發作陡若龍掀¶
貧極須捻(杜詩盡捻書籍/賣來問爾東家)老來怕讀閒對秋陽自較翻吾¶
休矣亟束書高閣且曬吾褌¶
<pb:KR4f0032_SBCK_025-6a>¶
　　　題徐二玉小像¶
貌君者誰尺幅經營天機&KR0261;漫縱偶然位置偏能高脫無¶
多筆墨只取幽閒緩帶溪橋微吟山寺目送飛鴻自往還¶
蕭疎極任人情物態了不相&KR0028;　多君逋峭難攀只日向¶
衡門賦考槃况霜紅露白秋冬之際杉黄桕赤山水之間¶
竹杖逍遥芒鞋散誕古樹槎枒挂籜冠從君去好或窮巖¶
岫或弄潺湲¶
　　　懐程崑崙(山西武鄕人舊判鎭江陞任安/慶同知今爲耀州守有文名)¶
疇昔從公上松寥山觀北府兵正魚龍蒸黒魂魂海氣水¶
雲淰白滚滚江聲采石乘潮皖桐移鎭異代龔黄比大名¶
蘆溝驛恰飛書寄我感念平生(庚戌夏漳河署中/接崑崙都門札)一麾¶
出守&KR0012;城又重向咸陽道上行歎地名祋祤(耀州漢/祋祤地)黄沙¶
<pb:KR4f0032_SBCK_025-6b>¶
颯呇天空盩厔紅樹縱横落照窮邊壯年薄宦手板將迎¶
歲月更驪山頂望并汾秋色一片鄕情¶
　　　懷畢載稷(山東淄川人/舊通州守)¶
憶與公游在癸&KR0407;冬余方數奇恰軍山萬叠奔濤駭浪後¶
堂十夜急管繁絲頗怪推袁非由說項意外深慚國士知¶
顚狂甚曾雪天腰鼓上屋梁騎　入春又賦將離悵别緒¶
&KR0252;&KR0252;不自持正魂銷去國燕泥剛墜神傷餞客柳帶將垂¶
記得微波送君淮浦倚棹偏於漂母祠臣老矣念王孫一¶
飯欲報何時¶
　　　甲寅十月余客梁谿初五夜剛半忽有聲從空來¶
　　　　窅然長鳴乍揚復沉或曰此&KR0017;聲也明日鄕人¶
　　　　遠近續至則夜中盡然旣知城中數十萬戸無¶
<pb:KR4f0032_SBCK_025-7a>¶
　　　　一家不然嘻亦太異矣詞以紀之¶
葉黒楓靑&KR0083;窗碎鳴其聲翏然似髑髏血繡千般訴月芻¶
靈蘚澁百種啼烟鴞嘯輈張猿吟淒異崩剝前和樹腹穿¶
親曾聽在他鄉獨夜老屋東偏　詰朝遠近喧傳徧簷霤¶
啾啾&KR0077;復前豈長平坑卒盡憑越覡東陽夜怪群會吳天¶
滿縣彭生一城伯有&KR0017;董捜神仔細編然疑久怕難探&KR0027;¶
筴且問筳篿¶
　　　呈伯成先生和仲震原韻¶
耕二頃田栽八百桑何時始諧只强弓硬弩消磨歲月素¶
筝濁酒開拓胸懷白晝梄栖靑袍鬱鬰世上何人管樂才¶
狂歌發正半天松響大海瀾&KR0326;　多公酷愛輿臺笑昨日¶
于思今復來且東籬載酒看殘黄菊西園把袂踏破蒼苔¶
<pb:KR4f0032_SBCK_025-7b>¶
萬事糺紛一身偪側舍此吾將安適哉吾休矣任齒同馬¶
長耳似龍&KR0446;¶
　　　薛國符方伯招飮留宿園亭¶
秋色玲瓏夜火參差飛櫩複廊更丹楓黄菊綴他&KR0277;幙紅¶
欄黛閣映在池塘岳牧崇班溪山傲骨小築烟霞仿豫章¶
環堂後走匡廬雪瀑彭蠡銀瀧(公初從/江右歸)酒酣萬感&KR0252;&KR0252;¶
說番舶曾經犯瘴鄕(時話昔年粤/東圍城事)正全家百口鵑啼珠島¶
&KR0012;城大海兕吼花洋亂後名成兵餘興孄又見&KR0382;瀛好種¶
桑揮杯勸任接天&KR0463;火穩臥滄浪¶
　　　秋夜聽梁谿陳四丈彈琵琶¶
瑟瑟陰陰嗟哉此聲胡爲乎來似靈鼉夜吼狂崩斷岸角¶
鷹秋起怒决荒臺忽漫沉吟陡焉掩抑細抵游絲綴落梅¶
<pb:KR4f0032_SBCK_025-8a>¶
氷絃內惹一宵涕淚萬種悲哀　十年前記追陪乍握手¶
霜燈暗自猜歎朱門酒肉誰容&KR0056;傲梨園子弟總妬君才¶
牢落&KR0028;河聊蕭身世迸入空亭小忽雷顚狂甚罵人閒食¶
客大半駑駘¶
　　　贈别龔佩紉¶
南郭元生門巷蕭疎庭除寂寥恰一灣蓼岸遠檣列薺數¶
間竹屋夜雨鳴濤曾記當年浪游京國燕趙悲歌也自豪¶
歸來後喜依然三徑仲蔚&KR0382;蒿　乾坤群盗如毛歎萍梗¶
吾生信所遭且風燈擘阮和之檀板烟帆醉菊侑以霜螯¶
十日聯床一尊下榻白飯靑芻累素交明將發怕空江叠¶
浪萬&KR0284;悲號¶
　　　留别韓聞四¶
<pb:KR4f0032_SBCK_025-8b>¶
昔客京華花月無愁文章有神記歌終慣竊念奴笛曲酣¶
來曾&KR0269;丞相車茵俠骨嵯峨壯心騰上肯受藍田醉尉嗔¶
休覊絆笑本非殘客詎是窮貧　百年幾度佳辰且乞取¶
溪山自在身想後園鶯哢新簧尙澁小橋梅事瘦玉將皴¶
戀棧何爲脫韝亦可歸趂風光弄早春難&KR0111;處只隔窗燈¶
火兩月情親¶
　　　題袁孝子重其&KR0018;母看花圖¶
吉貝沿街枳殻叢䦨葵榴映墻筭三牲五鼎貧家時缺千¶
紅萬紫夏日方長衣着斑斕躬爲痀僂&KR0018;得萱闈出北堂¶
藍輿少笑相君之背輭勝匡&KR0451;　笋籬藥塢徜徉惹白髪¶
逄歡意轉傷記早年歌鵠花誰上髩中宵刺鳯草盡縈腸¶
人說兒賢天教孃健描畵還憑顧長康披圖羡較看花上¶
<pb:KR4f0032_SBCK_025-9a>¶
苑事定誰强¶
　　　贈徐竹虛(竹逸令弟/家有我園)¶
彼君子兮菉竹靑靑而中若虛是何家第五名齊驃騎蜀¶
中揚子賦似相如疇昔賢兄滇雲遠䆠常羡優游下澤車¶
今偕隱成往來二老西澗東畬　我園景物蕭疎有雪檻¶
烟廊木竹居筭磕頭促膝一群梅鶴望衡對宇幾箇樵漁¶
與我周旋小園日渉近手花枝壓架書他家事笑平泉綠¶
野久作寒墟¶
　　　舟過楓橋見鄰舫女郞倚舷攬鏡同弟緯雲賦¶
節是花朝地是姑蘇天又新晴見參差畵鷁紅欄粉幔嬌¶
嬈飛燕翠袖銀筝衆裡一人悄焉自惜出匣圓氷響一聲¶
玲瓏甚爲綠窗浸水覷得分明　酒潮㶑灔初生便周昉¶
<pb:KR4f0032_SBCK_025-9b>¶
丹靑寫不成正畵眉橋畔簸錢年紀茨菰灣後撩髩心情¶
百幅鵝黄半篙鶯脰碧浪東吳處處平誰藏取又一輪春¶
水纎笋斜擎¶
　　　贈雲間何伯輝(工治/目疾)¶
有地行仙作大藥王我今見之自兩儀失曜光翻銀海百¶
靈奮怒訣付金鎞日月爲璫陰陽作冶争禮光明藏導師¶
分明甚見月中蟾兎世上醯鷄　古今幾箇英奇戲邀取¶
先生妙手醫是周時老軰盲餘左史秦庭烈士矐後漸離¶
半&KR0112;空靑幾莖仙瀣發覆開矇在此時吾還乞爲看花霧¶
眼并仗君治¶
　　　初夏同徐季重張邑翼朱致一葉九來家躬乙汎¶
　　　　舟郭外追晤&KR0081;龍仙於攸聞上人精藍兼送龍¶
<pb:KR4f0032_SBCK_025-10a>¶
　　　　仙之西村别業¶
半艇晴雲兩岸疎花渚禽喚風正坦迤江郭繞籬竹樹零¶
星烟寺映水&KR0277;櫳棐几明窗禪床茶磨天許閒人片刻同¶
僧厨綠是豆香乍摘笋嫰&KR0138;烘　何須避世墻東有無數¶
前游似夢中記當年漫興流連花鳥平生豪氣傲睨雲龍¶
能幾何時一寒至此對坐相看鶴髪翁桃源路倘漁郎尋¶
到莫遣雲封¶
　　　漑堂先生客南昌幕府屈首經師巳踰兩載甫歸¶
　　　　廣陵詞以訊之¶
以磊落人而注&KR0393;魚猶然譏之况鬚如蝟磔縮居幕下興¶
同驥渇屈作經師車厩三間兎園半册求我童&KR0041;稏角兒¶
眞奇事似販茶商婦出塞文&KR0078;　墨磨盾鼻能爲乃夏楚¶
<pb:KR4f0032_SBCK_025-10b>¶
終朝手自持更灌嬰城下三年&KR0463;火彭郞山後一片旌旗¶
月黒燈靑樽空夢破想見書堂兀坐時歸來髩惹小蠻忙¶
問雪到如斯¶
　　　題汪舍人蛟門少壯三好圖(圖作群&KR0078;挾筝琶度/曲擁書萬卷數鴟&KR0642;)¶
(貯酒其旁圖上題詞甚多豹人則欲開閣禁釀/于皇則欲焚硯燒書二說紛然余故作此詞)¶
酒庫經堂正競筝琶客聲沸然是秦川遺叟整襟而入杜¶
陵野老裂眼而前或導荒滛或規放誕莊語詼辭盡可傳¶
喧豗甚似輸攻墨守訟芋争田　不聞博奕猶賢但適興¶
焉能便舍旃况漑堂集內頗言聲伎茶村暇日詎廢丹鉛¶
&KR0056;論誠佳吾從所好亟喚蠻娘閗管絃牙籖畔漸玉簫風¶
起吹動觥船¶
　　　酬贈黄交三卽次原韻并示尊公仙裳賢昆月舫¶
<pb:KR4f0032_SBCK_025-11a>¶
三四年來老惰亡聊淮耽小詞任世皆嗤僕爲無益事人¶
方目我是有情痴花月前生水天别舘似夢年光暗裡飛¶
菖蒲&KR0083;把心情淡寫偷寄崔徽　君才十倍陳思恕愁病¶
覊窮屬和遲况豪吟老&KR0067;聲情磊落狂歌法䕶才調恢奇¶
我渡京江重游隋苑惆悵閒行杜牧之當年事記萬家水¶
榭紅袖齊垂¶
　　　戲咏閨人踼鞬子者¶
嬌因騰騰深院淸淸百無一爲向花&KR0227;尾畔剪他翠羽養¶
娘篋底檢出朱提裹用綃輕製同毬轉簸盡墻陰一線兒¶
&KR0313;盈態訝妙踰蹴鞠巧甚彈棊　鞋幇只一些些况滑膩¶
纎鬆不自持爲頻誇獧㨗立依金井慣矜波俏礙怕花枝¶
忽憶春郊囘頭昨日扶上䦨干剔髩絲垂楊外有兒郞此¶
<pb:KR4f0032_SBCK_025-11b>¶
伎眞惹人思¶
　　　&KR0083;貴戲作¶
老至常閒惟籍鈔詞以永居諸買衍波萬叠燃脂暝寫薛¶
濤一篋映雪晨塗甲乙周秦摒擋辛柳卷比牛腰一様粗¶
掀髯笑任字嘲&KR0011;疥墨哂同豬　今年&KR0083;價如珠問洛下¶
當年有是夫縱畫他&KR0069;熖還疑帝虎刻他竹粉莫辨之無¶
巳矣途窮幡然事濟昨種芭焦十萬株成陰後取花間全¶
集作擘窠書¶
　　　題徐禎起六十斑斕圖¶
老友者誰城北徐公舞衣斑斕有豆區一畝藤花半架晴¶
山萬叠碧浪千灣隱不求名憂寧用老竹戸&KR0382;門盡日&KR0028;¶
家庭樂喜龎眉矍鑠皓首團圞　相從樵父漁蠻只戲鼓¶
<pb:KR4f0032_SBCK_025-12a>¶
謌樓恣往還笑鼎鼎朱門幾人親在番番黄髪誰便身閑¶
何似貧家蕭然戲綵六十兒從膝下頑佯蹉跌惹八旬堂¶
上筦爾開顔¶
　　　贈宋御之¶
君果然耶五十之年而僕如之記王珣宅畔呼鷹盤馬伍¶
胥塘上賭槊圍棋一水靑山滿船紅燭綰定垂楊萬縷絲¶
蘭亭會正客逄雨後人到春時　如今舊事難追被海水¶
天風澒洞吹將曹劉沈謝捲同粉絮或縈&KR0277;幙或墜汚泥¶
南國風流東都&KR0132;舊幾箇樽前某在斯吾與汝似春歸蝶¶
舞花盡鶯啼¶
　　　送友入山採茶¶
十里溪山竹粉纓巒蘭風藻川有&KR0041;茸蘿&KR0081;蔽虧㬢月坦¶
<pb:KR4f0032_SBCK_025-12b>¶
迤澗壑向背林泉夕渡遄歸晨漁緩出谷唱潭吟韻邈綿¶
居此者是秦時毛女漢代琴仙　人家四月開園送君去¶
剛逄&KR0150;雨天恰晴村綠崦數間僧竃淸江翠箬一帶商船¶
拍處盈盈焙餘冉冉歸臥&KR0326;廊瘦石邊松濤沸正龍團乍¶
碾蟹眼初煎¶
　　　梁溪西郭外有芹野草堂吾宗沂州公别業也公¶
　　　　子某豪情斯在冶習未忘乃以李氏之平泉用¶
　　　　作井公之博進千金一擲園屬他人迄今巳三¶
　　　　易主矣公四世孫集生暇日扁舟經過此地臨¶
　　　　風感舊惆悵絕多作詩紀事同人俱有和章余¶
　　　　亦塡詞一首¶
過西定橋有芹野園峥泓坦迤記花䦨藥嶼島何澹澹烟¶
<pb:KR4f0032_SBCK_025-13a>¶
汀雨瀬水太羅羅樂去爽鳩愴深銅狄牧&KR0327;吹風夜起波¶
憑高望悵舊家光景邈若山河　小樓一棹經過奈三度¶
亭臺易主何縱王孫無恙東風認否主人重到燕子知麽¶
笑說當年摴蒱一擲絶似名&KR0078;換馬䭾君休恨較臨春結¶
綺博進誰多¶
　　　泊舟胥江大風雨¶
胥母門邊&KR0064;雨奔渾盤渦撞舂見後潮文種銀袍鞺&KR1861;前¶
山鄧尉黛髻迷濛我豈茶商得非估舶詎少家園半畝宫¶
因何事唱江樓囉嗊愁水愁風　須&KR0119;窈窕冲融又浪靜¶
波恬漾遠空正滛龍歇舞天連島外渇烏乍躍日在禺中¶
了了層靑迢迢一碧依舊殘汀野廟紅吾長笑笑向來作¶
劇多事天公¶
<pb:KR4f0032_SBCK_025-13b>¶
　　　由丹陽至京口舟中放歌¶
月黒庱亭風吼練湖雪山皚皚正楚天欲壓檣多於薺吳¶
波乍染岸碧如苔對此倉&KR0252;居然遼落記否江東出覇才¶
斜陽恨惹行人憑弔商女悲哀　丹徒客昨帆開問劉寄¶
奴今安在哉奈六朝剩壘沙淘浪洗千尋斷鎻雨蝕烟埋¶
下瀬艨艟横江士馬重見連雲列戍排吾衰矣且沽京口¶
酒上妙高臺¶
　　　從盱眙山頂望泗州城¶
立而望之松耶栢耶其盱眙乎見半空樓閣林巒掩映從¶
風城郭沙澗縈紆&KR0077;顧泗州窪然在下呀者成丘水一盂¶
中央者界幾條冷瀑一綫明珠　洪濤日夜歸墟有鐵鎻¶
浮橋控舳艫看奔渾檣馬神功混淼轟豗賽鼓天&KR0284;讙嘑¶
<pb:KR4f0032_SBCK_025-14a>¶
十廟弓刀百年帶礪落日平田噪野烏堪憑弔悵歌風亭¶
長泗上雄圖¶
　　　月夜渡江¶
粉月一規雪浪千條何其皓然正稀微吳語佛狸城下參¶
差楚火胡豆洲邊忽聽江樓誰吹横笛今夜魚龍詎穩眠¶
推&KR0963;望見秣陵似夢&KR0050;歩成烟　揚州更鼓遥傳記小杜¶
曾遊是昔年奈邇來情事髩絲禪榻當初况味綠斚紅絃¶
萬古精靈六朝&KR0028;塞都在蟂磯牛渚前吾長嘯把一杯在¶
手好箇江天¶
　　　秋日登姑蘇玄妙觀彌羅閣¶
肅肅多陰蕭蕭以風危乎高哉見飛甍複榭虹蜺轇轕梅¶
梁藻井龍&KR0017;毰毸燈燭晶熒鐸鈴戛觸虎篆雷音百幅裁¶
<pb:KR4f0032_SBCK_025-14b>¶
鏘劍佩是南陵朱鳥北極黄能　玲瓏月殿雲階况珠斗¶
斕斒絶&KR0039;埃正井公夜戲犀枰&KR0090;博麻姑盡降繡帔瑶&KR0107;¶
叱日呼烟囚蛟鎻魅五利文成未易才銀鸞背笑蟾蜍窟¶
裡金粟争開¶
　　　爲錢塘女史雪儀作并戲示雪持¶
髩影疎蕪吟卷叢殘諷淨名經忽誰家偷遞香詞一篋人¶
間那得璧月&KR0031;星頓惹詩顚重温昔夢綺語瀾翻懴未能¶
吳山下想歌飄檀板酒&KR0039;銀瓶　龍堂已泮春氷說小妹¶
天人嫁許曾(雪儀妹巳許字/龍舍人二爲)只捧心處姊鶯啼南國掃眉¶
才子蝶怨西陵綠蕚爲媒紅絲作聘竚盻飛瓊入畵屏東¶
皇約要兩般艶雪玉戲前櫺(時雪持有待闕鴛鴦/之意故爲兩雪之語)¶
　　　咏硯爲李若士賦(若士時/將入楚)¶
<pb:KR4f0032_SBCK_025-15a>¶
誰向螭潭刳紫雲肝鐫白玉脂便曹王臺上&KR0339;他銅雀徐¶
陵序裡輸&KR0077;琉璃痩比龍精嬌踰鵒眼蒸出韓文與杜詩¶
窪而黒是媧皇煉賸嬴政鞭遺　醉磨盾鼻能爲還笑倩¶
防身鳯咮隨但每看劍動神先跳盪時聞&KR0327;起興更淋漓¶
此去衡陽祝融&KR0280;上要寫懸崖百丈碑顚狂甚叱靑猿代¶
捧蘸墨親題¶
　　　題崇川范亷夫松下小像(友人女/受長公)¶
松下誰耶玉貌臨風于䰄于䰄正濤翻翠鬛支離抝鐵霜¶
凋黛甲剝裂侵苔韋&KR0367;皴成畢宏畵就戰壑干霄未易才¶
因何故&KR0077;㗳焉若䘮萬慮成&KR0069;　琅山紫&KR0275;喧豗還記得¶
君家往事來有四海賔朋極天甲第滿堂絲管夾水樓臺¶
如此兒郞居然漂泊范叔寒今至此哉長安道且欷歔話¶
<pb:KR4f0032_SBCK_025-15b>¶
舊懷抱誰開¶
　　　題王山長小像¶
巳&KR0407;之秋余甫成童流觀簡編見諸省賢書楚材最妙於¶
中&KR0464;作數子尤傳舊雨石霞金昆亦世先後同吟枤杜篇¶
昭丘上只思君不見君在誰邊　相逄各已華顚筭燕市¶
論交亦偶然嘆破硯枯琴此間&KR0012;冷豪絲脆管别屋夭妍¶
三尺生綃一泓氷雪貌爾蕭疎老鄭䖍掀髯笑笑人間何¶
限圖畵凌烟¶
　　　咏慈仁古松送陸藎思歸錢塘¶
種自何年金邪元邪穆乎高蒼恰崩濤亂瀉熊啼兕吼枯¶
根&KR0033;裂虎跛龍僵客有將歸我來樹下萬斛藤蘿漏夕陽¶
摩挲歇笑樹猶如此時代蒼&KR0252;　靑春正好還鄉只唱罷¶
<pb:KR4f0032_SBCK_025-16a>¶
陽&KR0028;易斷腸記前月揮鞭將游梁苑今朝分袂竟返錢塘¶
世事何堪人生難料柿葉翻時又悼亡歸休恨有一湖晴¶
淥西子新粧¶
迦陵詞全集卷二十五終¶
<pb:KR4f0032_SBCK_025-16b>¶
